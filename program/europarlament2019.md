---
layout: page
title: Volební program pro volby do Evropského parlamentu 2019
img: miscellaneous/volebni-rozcestnik.png
rbar: ""
keywords: europarlament, program, program do evropských voleb, program EP, evropský program, program evropská unie, program evropský parlament, euro, migrace, ekologie evropa, program, evropská politika, ochrana spotřebitele, evropské daně,
---

# 20 priorit Pirátů pro EVROPSKÝ PARLAMENT

Určili jsme si 20 nejdůležitějších bodů, kterým se chceme na úrovni Evropské unie věnovat.

## Evropa potřebuje SVOBODU

1. **Zachování svobody pohybu v EU:** Budeme bránit jednotný evropský trh zboží i služeb a možnost jednoduše cestovat a pracovat v zahraničí.
2. **Ochrana Evropy před hrozbami zvenčí i zevnitř:** Posílíme vnější hranice a společnou obrannou politiku. Podpoříme investice do otevřených technologií, které zajistí kyberbezpečnost.
3. **Internet bez cenzury:** Potřebujeme zásadně reformovat autorské právo. Odpovědnost poskytovatelů za obsah je zpátečnický krok a zvýhodňuje největší internetové hráče.
4. **Postavíme se autoritářům potlačujícím demokracii:** Mír v Evropě musíme chránit před diktátory a extremisty.

## Evropa potřebuje UPGRADE

1. **Evropská politika transparentnější a bližší lidem:**** Každý člověk musí mít jednoduše dostupné informace o práci poslanců v Bruselu. Poskytneme lidem možnost se k návrhům vyjádřit online.
2. **Smysluplné rozhodování:** Pohlídáme, aby se rozhodování o lokálních otázkách nepřesouvalo zbytečně na vyšší úrovně. Nechceme, aby se EU topila v byrokracii.
3. **Pohodlnější pohyb po Evropě:** Podpoříme vybudování vysokorychlostních železnic a další infrastruktury pro efektivní propojení Česka a evropské sítě.
4. **Podpora a rozvoj Erasmu:** Podpoříme více výměnných pobytů pro učitele a středoškoláky, které rozvíjí jazykové dovednosti a podporují mezinárodní spolupráci.

## Evropa potřebuje BOHATSTVÍ

1. **Kde firma podniká, tam má také danit:** Zasáhneme proti daňovým únikům korporací a daňovým rájům.
2. **Transparentní hospodaření s evropskými penězi:** Evropa potřebuje přísnější a jasnější pravidla pro dotace a lobbistické aktivity.
3. **Reforma evropské zemědělské politiky:** Dotace pro velké zemědělské koncerny musí mít finanční limit. Ušetřené peníze můžeme investovat do rozvoje regionů a venkova.
4. **Evropa jako technologický lídr:** Podpoříme malé a střední podnikatele a rozvoj moderních technologií. Nechceme, aby svazující patentová pravidla bránila inovacím.

## Evropa potřebuje UDRŽITELNOST

1. **Podpoříme rozumná řešení problémů se suchem a dalšími dopady změny klimatu.** Nastartujeme rozvoj a využívání nových technologií a čistějších zdrojů energie snižováním závislosti na fosilních palivech a smysluplnou úsporou energie.
2. **Pěstujme jídlo, ne paliva:** Podpoříme udržitelné zemědělství a zlepšování kvality půdy, životních podmínek zvířat a biodiverzity. Budeme prosazovat, aby dotace byly podmíněny šetrným přístupem ke krajině a podporovaly rozvoj venkova, ne obřích agrokorporací.
3. **Chceme, aby si lidé mohli sami rozhodovat o kvalitě svého života.** Budeme prosazovat zvýšení transparentnosti a informovanosti o stavu životního prostředí.
4. **Prosadíme moderní přístup k odpadům.** Nejlepší je odpad, který nevznikne. Budeme podporovat ekodesign, prodlužování životnosti výrobků a snadnou recyklaci a další využití odpadů.

## Evropa potřebuje SPRAVEDLNOST

1. **Nejsme smetiště Evropy:** Zasloužíme si stejnou úroveň kvality potravin a spotřebního zboží jako zbytek Evropy.
2. **Stejný přístup k digitálním službám:** Podpoříme jednotný digitální trh bez hranic tak, aby služby jako internetové vysílání nebyly omezeny zemí pobytu.
3. **Stejné šance pro ženy a muže:** Zaměříme se na zdravou rovnováhu mezi pracovním a rodinným životem a na podporu pečujících osob.
4. **Fér pracovní podmínky pro všechny:** Jsme proti vykořisťování levné pracovní síly agenturami. Lepší pracovní příležitosti podpoříme i investicemi do celoživotního vzdělávání.



Společný program [Evropské pirátské strany](https://european-pirateparty.eu/) najdete [zde](https://evropapotrebuje.cz/program/spolecny-eu-pirati/zivotni-prostredi/).

