---
date:         2018-09-14
category:     blog
tags:         komentář
layout:       post
title:        "Piráti prosadili průlomový návrh na zjednodušení krajských a místních referend. Šance na závaznost referend se dramaticky zvyšuje"
image:        /assets/img/articles/2018/pikal-vojtech.jpg
author:       Vojtěch Pikal
---

Praha, 14. září 2018 - Dnes se nám podařilo Poslaneckou sněmovnou PČR protlačit přelomový návrh, který dramaticky zvyšuje šance na závaznost výsledků u místních a krajských referend. Tato referenda se totiž nyní budou konat ve stejný den a především ve stejných místnostech jako volby. Sníží se tak nejen finanční náročnost referend pro obce, především ale bude docíleno zvýšení účasti voličů.

Příkladem je situace z roku 2016 v Brně, kde lidé rozhodovali v referendu o přesunu nádraží. Referendum se uskutečnilo v den konání krajských voleb. Zatímco volební účast ve volbách dosáhla téměř 40 %, u referenda byla účast pouze na hranici 24 %. Výsledek referenda tedy nebyl pro město závazný. Věřím, že dnešní rozhodnutí Sněmovny bude do budoucna těmto situacím předcházet a hlas voličů v referendech bude více slyšet.

