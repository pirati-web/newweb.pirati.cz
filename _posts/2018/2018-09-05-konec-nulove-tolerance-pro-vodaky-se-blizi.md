---
date:         2018-09-05
category:     blog
tags:         sněmovna
layout:       post
title:        "Komentář pirátského poslance Lukáše Bartoně: Konec nulové tolerance alkoholu pro vodáky je opět o krok blíže"
image:        /assets/img/articles/2018/barton.jpg
author:       Lukáš Bartoň
---

Praha, 5. září 2018 - Hospodářský výbor schválil návrh zákona o vnitrozemské plavbě. Narozdíl od původního pirátského návrhu, který vyjímal vodáky z přestupku úplně, hospodářský výbor přijal pozměňovací návrh, ve kterém stanovil u toho, kdo vede plavidlo, tedy zadáka, limit jedné promile alkoholu. Posádka bude nadále bez omezení v duchu původního návrhu, který jsem s Piráty předložil.

Vzhledem k tomu, že v současnosti má jak háček, tak zadák limit rovný nule, tak rozhodnutí sněmovního Hospodářského výboru vítám. Jedná se o kompromisní řešení, díky kterému jsou vodáci opět blíže naději, že novela projde i třetím čtení a vejde v platnost. Varianta bez limitu i pro zadáka, tedy toho kdo vede loď, prošla velice těsně prvním čtením. Tento kompromisní návrh umožní více poslancům s klidným svědomím hlasovat pro návrh.

Na výboru se diskutovala stanovená hranice limitu a padly návrhy na 0,5, 0,8 a 1 promile. Návrhy vycházely z limitů platných v jiných evropských zemích, s tím, že jestliže ve Velké Británii a Irsku je možno s 0,8 promile řídit i motorové vozidlo, tak v případě vodáckého bezmotorového plavidla na vodě by měla platit vyšší hranice.
