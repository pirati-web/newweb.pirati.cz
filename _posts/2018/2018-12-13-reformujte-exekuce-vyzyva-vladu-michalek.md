---
date:         2018-12-13
category:     blog
tags:         evropa legislativa kauzy
layout:       post
title:        "Reformujte exekuce a dávky, aby byli dlužníci motivovaní pracovat, vyzývá vládu Pirát Michálek"
image:        /assets/img/articles/2018/michalek-4.jpg
author:       Mediální odbor
---
 

Praha, 14. prosince 2018 – Lidem v exekuci se často vůbec nevyplatí pracovat. A když, tak pouze načerno. Je to dáno absurdním nastavením systému sociálních dávek a částek, které se lidem exekučně strhnou z jejich mzdy. Předseda poslaneckého klubu Pirátů Jakub Michálek proto žádá vládu prostřednictvím interpelace o vysvětlení, jak konkrétně se tento stav chystá řešit.

> „Je absurdní, aby nejlepší strategií pro lidi, kteří jsou v exekuci, bylo mít nízký příjem a zároveň žádat o sociální dávky. Stát nyní trestá aktivitu lidí a prohlubuje jejich zacyklení v dluzích tím, že jim neumožňuje si legálně vytvářet úspory na nečekané výdaje. Je tak podporována šedá ekonomika, kam stát fakticky lidi v exekuci nutí přecházet,“ uvedl Michálek s tím, že chce od vlády slyšet jasná opatření, která tento podle něho zdravému rozumu se příčící paradox napraví.
