---
date:         2018-12-06
category:     blog
tags:         sněmovna legislativa
layout:       post
title:        "Piráti usilují o mimořádnou schůzi Sněmovny mezi svátky k platům politiků"
image:        /assets/img/articles/2018/bartos2.jpg
author:       Ivan Bartoš
---

Praha, 6. prosince 2018 – Poté, co díky vytrvalé snaze Pirátů Sněmovna schválila vládní návrh zpomalující růst platů, narazil zákon v hospodářském výboru Senátu ČR. V případě, že jej Senát při hlasování příští týden neschválí, plánují Piráti svolat mimořádnou schůzi Sněmovny mezi svátky. Pokud by k projednání nedošlo před koncem roku 2018 platy by se politikům automaticky zvýšily o 20 procent, s čímž pirátští poslanci nesouhlasí.

> „Apeluji na senátory, aby se starali o dobré jméno své instituce a podpořili návrh zákona, který brání nárůstu platu politiků o 20 %. Náš poslanecký klub je připraven sejít se v této věci klidně mezi svátky, ale velmi rádi bychom se této nedůstojné taškařici vyhnuli,” zdůraznil pirátský poslanec Mikuláš Ferjenčík.

> „Pokud by Sněmovna mezi svátky zdržovací taktiku Senátu zvrátila a na mimořádné schůzi Senát přehlasovala, v což doufám, pan prezident Zeman by stihl návrh podepsat a ten by platil k novému roku. Tím by se automatickému skokovému nárůstu platů politiků o cca 20 000 korun zamezilo. Dostal jsem ujištění, že důležité zákony pan prezident Zeman podepisuje bez otálení klidně mezi svátky,“ dodal předseda strany Ivan Bartoš.
