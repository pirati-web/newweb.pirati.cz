---
date:         2018-11-20
category:     blog
tags:         životní-prostředí vláda
layout:       post
title:        "Zpráva o stavu životního prostředí poukazuje na zaostávání v ochraně přírody, jenom PR stačit nebude, komentuje poslankyně Dana Balcarová"
image:        /assets/img/articles/2018/balcarova4.jpg
author:       Dana Balcarová
---

Praha, 20. listopadu 2018 – Ministr životního prostředí Richard Brabec dnes prezentoval na schůzi vlády Zprávu o stavu životního prostředí za rok 2017. Ačkoliv v některých oblastech můžeme sledovat pokrok (například v poklesu energetické náročnosti ekonomiky či v rozšiřování ekologického zemědělství), celkově Česká republika v ochraně životního prostředí a klimatu v rámci EU zaostává. Není možné nadále akceptovat, aby kvůli znečištěnému ovzduší každým rokem umíraly tisíce lidí a naše krajina dále vysychala. Ministr Brabec a vláda však opakovaně dokazují, že upřednostňují ochranu krátkodobých ekonomických zájmů velkých znečišťovatelů před ochranou životního prostředí a zdraví nás všech. Proto byl například odmítnut můj pozměňovací návrh na omezení výjimek z evropských limitů znečištění ovzduší pro velké hnědouhelné elektrárny. Ministr Brabec a hnutí ANO sice disponují kvalitním PR, avšak úsilí Ministerstva životního prostředí není ani zdaleka dostačující a ministr dopravy Dan Ťok mezitím prosazuje monstrprojekt vodního kanálu Dunaj-Odra-Labe. Piráti mají na rozdíl od vlády vůli se jednoznačně postavit další devastaci životního prostředí a přijmout veškerá opatření, která jsou nezbytná v boji s klimatickou změnou.
