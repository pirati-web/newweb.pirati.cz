---
date:         2018-08-16
category:     blog
tags:         vláda
layout:       post
title:        "Piráti se zapojili do Projektu Evropa, zúčastní se vzdělávacích debat o EU"
image:        /assets/img/articles/2018/lipavsky.jpg
author:       Andrea Mádlová
---
 

Praha, 16. srpna 2018 – Piráti se stali partnery Projektu Evropa, který vznikl v rámci Masarykovy demokratické akademie. Zapojí se tak do série vzdělávacích debat pořádaných napříč ČR zaměřených na přínosy členství v Evropské unii, euromýty, fungování evropských organizací a další témata. Piráti tak chtějí v souladu se svým programem podporovat informovanou společnost a členství ČR v EU. Na jedné z debat Projektu Evropa vystoupil pirátský místopředseda sněmovního Zahraničního výboru Jan Lipavský již v minulosti.


> „Je to společný projekt všech zúčastněných partnerů, kdy každý přináší svůj pohled na problematiku. Debatují tu zástupci politických stran, zaměstnanců i zaměstnavatelů. Sdružují se tu ti, kdo chtějí s lidmi diskutovat a vysvětlovat, jaká pozitiva pro ně plynou z toho, že je naše země součástí EU,” uvedl Lipavský a dodává: „Piráti vidí budoucnost Česka v Evropské unii, to ale k tomu, aby to tak bylo, nestačí. Důležité je, aby se jako součást Evropy cítili také naši občané, a to se bez jejich dostatečné informovanosti neobejde.”

 
Vedle veřejných debat informuje Projekt Evropa o aktualitách, výhodách EU a euromýtech také na webové stránce [www.projektevropa.cz](http://www.projektevropa.cz).
