---
date:         2018-12-19
category:     blog
tags:         doprava
layout:       post
title:        "Piráti opět nominují do rady SFDI expertku na dopravní stavby Miloslavu Pošvářovou"
image:        /assets/img/articles/2018/posvarova.jpg
author:       Ondřej Polanský
---
 
Praha, 19. prosince 2018 – Piráti opět nominovali do Dozorčí rady Státního fondu dopravní infrastruktury soudní znalkyni a přední českou stavební inženýrku Miloslavu Pošvářovou. O jejím zvolení dnes rozhodne Poslanecká sněmovna PČR. 

> „Doktorka Pošvářová patří k předním českým odborníkům na dopravní stavby a mostní konstrukce. Miloslava Pošvářová má přes 30 let praktických zkušeností s projektováním a supervizí dopravních staveb. Vzhledem k tomu, jakými chronickými problémy kontrola kvality dopravních staveb v Česku trpí, například vzhledem k událostem z minulého týdne kolem D1, je volba doktorky Pošvářové do dozorčího orgánu SFDI logickou volbou,” říká pirátský poslanec Ondřej Polanský.

Ing. Miloslava Pošvářová, PhD. je soudní znalkyní v oboru ocelových konstrukcí a posuzování vad ocelových materiálů. Během svého působení na ŘSD prokázala, že dokáže hájit zájmy občanů ČR, v roce 2014 ji Nadace Charty 77 udělila Cenu Františka Kriegla za projev občanské statečnosti za její vystupování v kauze zvlněné dálnice D47, kdy zabránila předání výsledků průzkumných vrtů podloží tehdejší protistraně.

### Odkazy

* [Piráti navrhují do čela Státního fondu dopravní infrastruktury Miloslavu Pošvářovou, 28. března 2018](https://www.pirati.cz/tiskove-zpravy/pirati-navrhuji-do-cela-sfdi-posvarovou.html)
