---
date:         2018-10-13
category:     blog
tags:         senát
layout:       post
title:        "Piráti vyslali do Senátu Lukáše Wagenknechta"
image:        /assets/img/articles/2018/wagenknecht.jpg
author:       Karolína Sadílková
---

Praha, 13. října 2018 - Piráti mají v Senátu ČR nového zástupce, v senátním obvodu Praha 8 uspěl ekonom Lukáš Wagenknecht. V druhém kole uspěl i kandidát hnutí Senátor 21 podporovaný Piráty na Chomutovsku Přemysl Rabas a kandidát hnutí STAN podporovaný Piráty Miroslav Balatka na Sokolovsku. Zbylí dva kandidáti Pirátské strany, kteří postoupili do druhého kola voleb v Praze 2 a 12 - Libor Michálek a Eva Tylová, zůstali před dveřmi horní komory. Zástupci Pirátů budou v pondělí jednat s představiteli hnutí Senátor 21 Václava Lásky o vytvoření společného senátního klubu. 


> „Děkuji voličům, našim kandidátům i celému pirátskému týmu, který pracoval na této kampani. Gratuluji Lukášovi Wagenknechtovi k zisku senátorského křesla. Věřím, že bude silným tahounem pirátských idejí v Senátu a přeji mu hodně sil a úspěchu v příštích šesti letech. Těším se na spolupráci,” 

okomentoval výsledky místopředseda strany Mikuláš Peksa.

„Chtěl bych poděkovat voličů, rodině i dobrovolníkům v kampani. Rád bych se ihned zapojil do práce v Senátu. Prioritní pro mě budou aktuální témata, jako je novela zákona o státní službě, zákona o finanční kontrole a rozšíření kompetencí NKÚ. Velice se těším na práci v horní komoře a na intenzivní kontakt s voliči v Praze 8, Praze 18 a okolí,” 

okomentoval výsledky voleb úspěšný pirátský kandidát Lukáš Wagenknecht.


> „Děkuji voličům z Prahy 12 za jejich hlasy. Už postup do druhého kola senátních voleb byl pro mě úspěch a důkaz, že má práce má smysl. I nadále se budu věnovat tématům, jako je vrácení práv občanům ve stavebním zákoně či například ochrana zeleně jako opatření proti nastupujícím vlnám vedra a sucha a změkčování limitů hluku,”

uvedla Eva Tylová.

> „Po šesti letech v Senátu jsem rád, že se podařilo prosadit řadu protikorupčních opatření, na kterých jsem pracoval. Věřím, že kolega Lukáš Wagenknecht bude aktivně v této práci pokračovat a reprezentovat Piráty. Děkuji všem voličům a dobrovolníkům za jejich podporu a práci v kampani,” 

dodal Libor Michálek.
