---
date:         2018-10-17
category:     blog
tags:         životní-prostředí
layout:       post
title:        "Vláda přijala strategii pro udržitelný rozvoj, ČR se tím připojí k většině států světa, komentuje Dana Balcarová dnešní vládu"
image:        /assets/img/articles/2018/balcarova-dana1.jpg
author:       Dana Balcarová
---


Praha, 17. října 2018 – Na schválení dokumentů s názvem Implementační plán Strategického rámce Česká republika 2030 a Implementace Agendy 2030 pro udržitelný rozvoj Česká republika čekala řadu let. Většina členských států EU přitom již v realizaci Agendy 2030 dávno pokročila a témata udržitelného rozvoje a klimatické změny jsou v jejich národních parlamentech základními kritérii pro posuzování nové legislativy. Lídry v této oblasti jsou především skandinávské země. V České republice většina politiků při svém rozhodování bohužel stále preferuje krátkodobé ekonomické aspekty. Právě proto jsou obě dnes Vládou ČR přijaté strategie nesmírně důležité. V Poslanecké sněmovně nyní dostanou argumenty pro udržitelný rozvoj váhu, kterou mají i ve světě.

Dokumenty zapracovávají cíle udržitelného rozvoje, jako je vymýcení extrémní chudoby, udržení míru a partnerství mezi státy nebo reagování na změny klimatu. Na těchto cílech se shodly všechny státy OSN. Dnes přijaté dokumenty jsou nástrojem pro realizaci uvedených cíli.
