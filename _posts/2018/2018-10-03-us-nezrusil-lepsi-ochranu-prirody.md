---
date:         2018-10-03
category:     blog
tags:         životní-prostředí
layout:       post
title:        "Komentář Dany Balcarové: Silná pravidla pro ochranu přírody Ústavní soud rušit nebude"
image:        /assets/img/articles/2018/balcarova2.jpg
author:       Dana Balcarová
---

Praha, 3. října 2018 – Vítám včerejší rozhodnutí Ústavního soudu, který zamítl stížnost skupiny senátorů vedených Tomášem Jirsou (ODS) k novele zákona o národních parcích. Novela upravuje postavení všech národních parků a zavádí jasnější pravidla na ochranu přírody, přičemž větší prostor byl dán rozvoji divoké přírody. To se nelíbilo skupině senátorů, kteří před ochranou přírody upřednostňují zájmy byznysu a novela podle nich porušovala vlastnická práva zaručená ústavou.

Ústavní soud nicméně došel k závěru, že legislativní proces proběhl v pořádku, a že zákon nijak nezasahuje do vlastnických práv vymezených ústavou. Na sněmovním návrhu se podílely stovky odborníků, zatímco senátní návrh byl odbornou veřejností silně kritizován. Ocenila bych, kdyby do budoucna představitelé (nejen) ODS více respektovali názory odborníků a neuchylovali se k ideologické předpojatosti, kterou paradoxně vyčítají ochráncům přírody.

