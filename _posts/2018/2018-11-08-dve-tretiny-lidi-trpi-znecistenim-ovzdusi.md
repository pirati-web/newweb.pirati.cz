---
date:         2018-11-08
category:     blog
tags:         životní-prostředí
layout:       post
title:        "Přes dvě třetiny lidí v ČR trpí znečištěním ovzduší a situace se zhoršuje. Co s tím vláda udělá? ptá se poslankyně Balcarová"
image:        /assets/img/articles/2018/balcarova-dana3.jpg
author:       Dana Baclarová
---
 

Praha, 8. listopadu 2018 – Evropská komise chce zlepšit koordinaci boje s emisemi a upozorňuje na dlouhodobá porušování pravidel v oblasti ochrany ovzduší. Proto stojí za veřejnou debatou Clean Air Dialogue, která se dnes pořádala v Evropském domě v Praze, a které jsem se také zúčastnila. I přes všechno, co na debatě zaznělo, zůstávají stále nezodpovězené otázky.

Podle zprávy o životním prostředí za rok 2017 bylo loni znečištěním ovzduší zasaženo 68 procent obyvatel, což vedlo k předčasným úmrtím 5700 lidí. To je dokonce ještě horší situace než v roce 2016. Na znečištění ovzduší upozorňuje i nedávno vydaná zpráva OECD. Piráti mají odvahu prosazovat i nepopulární kroky, jako je vyšší zdanění uhlí, přijetí antifosilního zákona a dodržování emisních limitů velkých uhelných elektráren a průmyslových podniků. A měli bychom také pomáhat domácnostem přejít na alternativní paliva. Bezbolestné to nebude, ale stavíme se k problému znečištění ovzduší čelem. Průběžně vedeme dialog nejenom s experty, ale i s širokou veřejností.
