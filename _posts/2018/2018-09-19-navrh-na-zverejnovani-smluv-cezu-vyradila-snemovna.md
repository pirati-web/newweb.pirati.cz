---
date:         2018-09-19
category:     blog
tags:         sněmovna legislativa čez transparentnost
layout:       post
title:        "Sněmovna vyřadila návrh Pirátů na zrušení výjimek ze zveřejňování smluv ČEZu z pořadu schůze"
image:        /assets/img/articles/2018/cez.jpg
author:       Mediální odbor
---
 
Praha, 19. září 2018 – Hlasy poslanců hnutí ANO, ČSSD, KSČM, SPD, ODS a KDU-ČSL dnes vyřadily z programu jednání 19. schůze Sněmovny pirátský návrh novely zákona o registru smluv. Díky němu by společnost ČEZ a další společnosti s většinovým podílem státu musely zveřejňovat smlouvy stejně jako všechny ostatní organizace ovládané státem. Návrh zákona přitom doporučil garanční výbor.

> „Zákon o registru smluv prošel garančním výborem, podpořil ho předseda vlády a je součástí vládního prohlášení. Svým dnešním hlasováním Vláda ČR porušuje svůj příslib bojovat proti korupci. Zatímco Piráti prosazují protikorupční zákony a chtějí dát občanům možnost kontrolovat hospodaření firem s většinovým vlivem státu a omezit plýtvání, korupci a trafiky, hnutí ANO od svého závazku ustoupilo,” 

uvedl předseda poslaneckého klubu Jakub Michálek.

Piráti se nyní budou snažit překonat sněmovní obstrukce a zařadit projednání tohoto bodu na příští schůzi. Podle strany je navrhovaná úprava nezbytná k tomu, aby veřejnost měla účinný přístup k informacím o smlouvách státních a polostátních subjektů v řádu nejméně miliard korun ročně. Současná podoba zákona umožňuje zcela skrýt informace o případných nevýhodných smlouvách. Ty jsou mnohdy indicií korupčního jednání.

[Přehled hlasování](http://www.psp.cz/sqw/hlasy.sqw?g=68158)
