---
date:         2018-11-20
category:     blog
tags:         inzerát
layout:       post
title:        "Piráti pozvali předsedy opozičních stran k jednání, shodli se na společném prohlášení"
image:        /assets/img/articles/2018/ivan-uprostred.jpg
author:       Mediální odbor
---

Praha, 20. listopadu 2018 – Předseda Pirátů Ivan Bartoš inicioval dnešní dopolední setkání s předsedy opozičních stran ODS, KDU-ČSL, TOP 09 a STAN v prostorách poslaneckého klubu Pirátů. Předsedové zmíněných stran se dohodli na společném prohlášení, které na tiskové konferenci citoval právě šéf Pirátů Ivan Bartoš.

### Společné prohlášení předsedů stran ODS, Pirátů, KDU-ČSL, TOP 09 a STAN: 

* 1)     Předsedové ODS, Pirátů, KDU-ČSL, TOP 09 a STAN vyzývají předsedu vlády České republiky Andreje Babiše, aby věrohodně vysvětlil okolnosti cesty svého syna na Ruskou federací okupované území Ukrajiny. Předsedové stran nepovažují s ohledem na možná bezpečnostní rizika dosavadní vysvětlení za dostatečná.

* 2)     Apelují dále na prezidenta republiky Miloše Zemana, aby v případě, že bude vyslovena vládě Andreje Babiše nedůvěra, neprodleně jednal a postupoval v souladu s ústavním pořádkem České republiky a jmenoval předsedou vlády jinou osobu než Andreje Babiše, který ve vzniklé situace nebude disponovat důvěrou Poslanecké sněmovny.

* 3)     Vyzývají ČSSD a především jejího předsedu Jana Hamáčka, aby přehodnotil podporu vládě, v jejímž čele stojí trestně stíhaný premiér, stojící ve střetu zájmů, který je v podezření z maření vyšetřování, a jenž uvedl současnou vládu do problémů prostřednictvím své osobní kauzy, do které navíc zavlekl dosud nevysvětleným způsobem člena své rodiny.
