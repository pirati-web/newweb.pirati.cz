---
date:         2018-10-03
category:     blog
tags:         komentář
layout:       post
title:        "Premiér dnes podpořil vykradený návrh Pirátů proti kumulaci odměn politiků"
image:        /assets/img/articles/2018/michalek-2.jpg
author:       Jakub Michálek
---

Praha, 3. října 2018 - Vláda Andreje Babiše dnes posvětila recyklovaný návrh Pirátů, tentokrát z “vlastní dílny” proti kumulaci odměn. Jde o klasickou metodu premiéra Babiše, když předstírá práci a sbírá politické body za recyklované návrhy jiných stran. Je ostudné, že za 5 let u moci žádný zákon proti politickým trafikám Andrej Babiš nepředložil, naopak byl s hnutím ANO součástí tohoto systému. 

Piráti oceňují, že vláda schválila v této oblasti alespoň nějaké opatření, ale v návrhu bohužel není myšleno například na milionové dozorčí rady, ve kterých sedí členové ANO a násobí tak svoje platy. Piráti všechna tato opatření ošetřili v původním vlastním návrhu, vláda je však ignoruje. Budeme trvat na tom, aby se omezení týkající se obohacování politiků v dozorčích radách do návrhu vrátilo v pozměňovacích návrzích. Poté se v hlasování ukáže, zda ANO stojí o řešení politických trafik, či je chce i nadále využívat k zaplacení svých loajálních členů (např. Radmila Kleslová, Marcela Plesníková, Jan Štrof).
