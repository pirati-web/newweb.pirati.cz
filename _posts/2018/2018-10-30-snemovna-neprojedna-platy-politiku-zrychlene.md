---
date:         2018-10-30
category:     blog
tags:         sněmovna legislativa
layout:       post
title:        "Hrozí, že platy politiků od ledna vzrostou o 20 %, Sněmovna odmítla projednat omezení růstu platů politiků zrychleně"
image:        /assets/img/articles/2018/zasedaci-sal-psp.jpg
author:       Jakub Dušánek
---
 
Praha, 30. října 2018 – Sněmovna odmítla návrh Pirátů na zkrácení lhůty pro projednávání bodu o omezení platu politiků. Nyní hrozí, že se zákon nestihne projednat do konce roku, kdy má dříve schválené zvýšení nabýt účinnosti. Návrh Pirátů na zkrácení lhůty přislíbil podpořit Jaroslav Faltýnek, předseda poslaneckého klubu ANO. Svůj příslib však nedodržel.

> „Piráti nesouhlasí s tím, aby se od 1. ledna 2019 navýšily platy politiků o 20 %. Proto se soustavně snažíme urychlit projednávání aktuálního zákona, který má navýšení zbrzdit. Řada poslanců z jiných stran bohužel urychlení projednávání zákona účelově blokuje,“ 

uvedl poslanec Pirátů Mikuláš Ferjenčík.

O postoji Pirátů k platům politiků dnes informoval i předseda pirátského klubu poslanců Jakub Michálek: 

> „Předložili jsme pozměňovací návrh, v němž navrhujeme, aby platy politiků rostly podle ekonomiky, tedy aby se odvíjely od platů v celé společnosti, nikoliv aby se odvíjely jen od platů ve státním sektoru.“

