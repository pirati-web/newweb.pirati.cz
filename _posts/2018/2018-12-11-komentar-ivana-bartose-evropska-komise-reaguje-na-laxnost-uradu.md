---
date:         2018-12-11
category:     blog
tags:         sněmovna kauzy komentář
layout:       post
title:        "Evropská komise reaguje na laxnost českých úřadů. Zákony platí totiž i pro Andreje Babiše a Miroslava Tomana"
image:        /assets/img/articles/2018/michalek-bartos.jpg
author:       Ivan Bartoš
---

Praha, 11. prosince 2018 – Evropské zákony musí dodržovat nejenom běžný občan, ale i premiér Andrej Babiš a ministr zemědělství Miroslav Toman. Jelikož české úřady doteď ignorovaly porušování evropských a českých předpisů ke střetu zájmů, případem se tak mimořádně ve středu večer bude zabývat Evropský parlament, na což bude navazovat jednání o rezoluci k této věci. 

Bohužel v České republice kromě porušování předpisů ve věci střetu zájmů dochází i k politizaci státní správy skrze čerstvou novelu zákona o státní službě, na což Evropská komise reagovala ostrou kritikou. Lze se domnívat, že kontroverzních rozhodnutí českých úřadu může přibývat. Tomu nasvědčuje i například reakce Ministerstva spravedlnosti ČR pod vládou ANO, které mylně argumentuje českým zákonem o střetu zájmů, i když problém je na evropské úrovni a dodržování finančního nařízení EU ve věci střetu zájmů a čerpání dotací je pro členské státy povinné.

Právě proto jsme již v srpnu zahájili komunikaci s evropskými komisaři o problematickém čerpání dotací v souvislosti s vrcholnými politiky ČR. Cíl je totiž jediný – ušetřit veřejné prostředky a prosadit spravedlivou dotační politiku bez zneužívání střetu zájmů a bez znevýhodňování malých a středních podniků.

 
