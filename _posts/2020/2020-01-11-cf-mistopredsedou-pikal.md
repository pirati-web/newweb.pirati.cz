---
date:         2020-01-11
category:     blog
tags:         piráti celostátní
layout:       post
title:        "Vojtěch Pikal se stal druhým místopředsedou Pirátů"
image:        /assets/img/articles/2020/cf-pikal.JPG
author:       Mediální odbor
---


Ostrava, 11. ledna 2020 – Piráti mají po dnešním celostátním jednání strany v Ostravě jasno o druhém místopředsedovi. Se ziskem 285 hlasů od 525 hlasujících uspěl Vojtěch Pikal, který bude součástí předsednictva s dnes zvoleným předsedou Ivanem Bartošem a první místopředsedkyní Olgou Richterovou.


> „Předně chci poděkovat všem, kteří do mě vložili svou důvěru, moc si toho vážím. Na oplátku chci odvést pro stranu tu nejlepší práci a zaměřit se na práci uvnitř strany, zejména v posílení počtu členů, ale i v otázkách odbornosti. Teď je nás přes tisíc – a pořád je to málo. Protože pořád je co zlepšovat. Potřebujeme více aktivních lidí, činorodých, kteří se chtějí zapojit, chtějí věci zlepšovat. A potřebujeme, aby přicházeli a setkávali se se stejnými hodnotami, na kterých jsme do této velikosti vyrostli – transparentnosti, přehlednosti, otevřené diskuzi a možnosti se jednoduše zapojit,“ zdůraznil Vojtěch Pikal.
