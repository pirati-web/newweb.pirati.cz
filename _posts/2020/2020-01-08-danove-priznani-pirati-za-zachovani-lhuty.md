---
date:         2020-01-08
category:     blog
tags:         sněmovna legislativa finance
layout:       post
title:        "Piráti získali podporu pro zachování pětidenní lhůty bez sankcí za pozdní podání daňového přiznání"
image:        /assets/img/articles/2019/mikulas-ferjencik1.jpg
author:       Mediální odbor
---

 

Praha, 8. ledna 2020 – Rozpočtový výbor Poslanecké sněmovny ČR na svém dnešním jednání schválil zachování toleranční lhůty pěti dní, v rámci kterých daňový subjekt není vystaven sankci za pozdní podání daňového podání. Důvodem podání návrhu, jehož autorem je pirátský poslanec Mikuláš Ferjenčík, je zachování přívětivosti vůči občanům a efektivity státní správy.

 

> „Piráti rozhodně nepodporují zavádění nových pokut za jednání, které dosud daňový řád toleroval. Proto jsem velmi rád, že Rozpočtový výbor podpořil můj návrh zachovat stávající pětidenní lhůty u podávání daňových přiznání, ve které úřady občany a firmy za zpoždění nepokutují,“ uvedl Ferjenčík.

 

Pirátský pozměňovací návrh podpořily všechny sněmovní strany s výjimkou hnutí ANO. Projednávání sněmovního tisku, jehož součástí je dnes schválený návrh, bude na programu již na příští schůzi Poslanecké sněmovny.



[Text přijatého pozměňovacího návrhu k tisku 580](https://www.pirati.cz/assets/pdf/PN-ST-580-tolerancni-lhuta.pdf).
