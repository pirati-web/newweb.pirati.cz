---
date:         2020-01-11
category:     blog
tags:         piráti celostátní
layout:       post
title:        "Radek Holomčík byl znovu zvolen místopředsedou Pirátů"
image:        /assets/img/articles/2020/cf-holomcik.jpg
author:       Mediální odbor
---


Ostrava, 11. ledna 2020 – Piráti si zvolili dalšího místopředsedu strany. Stal se jím poslanec Radek Holomčík, který post obhajoval. Získal podporu 282 hlasů z celkových 527. Radek Holomčík doplní tým předsedy Ivana Bartoše, první místopředsedkyně Olgy Richterové a místopředsedy Vojtěcha Pikala.

> „V nově zvoleném Republikovém předsednictvu se chci věnovat rozvoji odborného zázemí strany a podpoře komunálních a krajských zastupitelů. Chci posilovat směřování pirátské strany směrem k zemědělství, rozvoji venkova, životního prostředí a bezbariérovosti. Mou ambicí je také oslovit aktivní seniory a přiblížit jim pirátskou politiku. Věřím, že Piráti se spolu i s voliči teď musejí bavit víc než kdy jindy, je nutné spolupracovat a komunikovat,“ uvedl Radek Holomčík.
