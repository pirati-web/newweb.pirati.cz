---
date:         2020-01-11
category:     blog
tags:         piráti celostátní
layout:       post
title:        "Čtvrtým místopředsedou Pirátů se stal Martin Kučera. Piráti si dnes zvolili kompletní předsednictvo"
image:        /assets/img/articles/2020/cf-kucera.JPG
author:       Mediální odbor
---


Ostrava, 11. ledna 2020 – V posledním kole volby místopředsedy uspěl s 225 hlasy Martin Kučera, který získal o jeden hlas víc než Markéta Gregorová. Piráti si tak na dnešním Celostátním fóru v Ostravě zvolili kompletní vedení, když se předsedou stal Ivan Bartoš a místopředsedy Olga Richterová, Vojtěch Pikal, Radek Holomčík a Martin Kučera.

> „Děkuji všem, kteří mi dali důvěru, je to pro mě velký závazek. Učiním maximum pro naplnění cílů, které jsem deklaroval – posílení kontaktu předsednictva s členskou základnou a získávání zpětné vazby, odstranění vnitrostranického deficitu v dodržování principů, na nichž jsme vznikli a vyrostli. Jestliže hlásáme, že to, co chceme po jiných, zkoušíme na sobě a sami dodržujeme, musí to být vždy pravda a předsednictvo by mělo jít příkladem, i kdyby to znamenalo složitější cestu,“ komentoval své zvolení Martin Kučera.
