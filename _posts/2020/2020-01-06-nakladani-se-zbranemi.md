---
date:         2020-01-06
category:     blog
tags:         vláda bezpečnost legislativa
layout:       post
title:        "Vláda souhlasí s Piráty spolupředloženým zákonem o nakládání se zbraněmi"
image:        /assets/img/articles/2019/lukas-kolarik1.jpg
author:       Mediální odbor
---

Praha, 6. ledna 2020 – Návrh zákona o nakládání se zbraněmi předložený skupinou poslanců, mezi nimiž nechybí pirátští poslanci Lukáš Kolářík a Tomáš Vymazal, dnes získal souhlas Vlády ČR. Piráti se hlásí k principu Na zbraně nesahat, který formulovali ve volebním programu do Poslanecké sněmovny. Dnes schválený návrh reaguje na nová evropská pravidla o zbraních a munici tak, aby v co největší míře zachoval práva české zbraňové komunity. 


> „Jde o jeden ze zákonů, kterými mimo jiné reagujeme na nová evropská pravidla tak, aby zůstala práva české zbraňové komunity nedotčena. V rámci tohoto zákona počítáme také se vznikem systému střelecké přípravy pro potřeby obrany státu a ke zvládání mimořádných situací ve sféře vnitřní bezpečnosti. Návrh, který má naši podporu, mimo jiné znemožňuje, aby se paramilitární skupiny fungující mimo oficiální bezpečnostní systém České republiky vyzbrojovaly, a aby se zbraněmi usilovaly o prosazování svých ideologických cílů,” uvádí Kolářík, místopředseda sněmovního Výboru pro bezpečnost. 


Domobrany jsou v Česku již zakázané, zákon však řeší zejména nedovolené ozbrojování, nikoliv sdružování legálních vlastníků zbraní. 

> „Česká zbraňová komunita je velice disciplinovaná a návrh zákona reflektuje jejich potřeby, takže se kvalita české zbraňové legislativy ještě zvýší. Máme předjednanou dohodu se všemi zbylými politickými stranami o tom, že návrh nebude nikdo blokovat, a tak bychom ho mohli schválit ještě v tomto pololetí,” uzavírá Kolářík.
