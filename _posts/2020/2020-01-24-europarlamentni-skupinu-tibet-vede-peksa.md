---
date:         2020-01-24
category:     blog
tags:         evropská-unie bezpečnost zahraničí
layout:       post
title:        "Peksa povede europarlamentní skupinu na podporu Tibetu"
image:        /assets/img/articles/2020/eu-tibet-group.jpg
author:       Mediální odbor
---


Brusel, 24. ledna 2019 - 	Pirátský europoslanec Mikuláš Peksa se stal novým předsedou Zájmové skupiny Tibetu při Evropském parlamentu. Navázal tak na své členství v české Parlamentní skupině přátel Tibetu při Poslanecké sněmovně ČR, u jejíhož zrodu stáli Piráti. Peksa se zároveň před několika měsíci zúčastnil Ženevského fóra pořádaného Centrální Tibetskou Administrativou, které se zabývalo čínským zneužíváním technologií k potlačování základních lidských práv.


> „Tibetská komunita si zaslouží podporu, protože zůstává v první linii boje proti rozšiřování čínského sledovacího systému. Zneužívání technologií k sociálním a ekonomickým represím je pro Čínu denní chléb, což vedlo k tomu, že Číňané svého dystopického ‚velkého bratra‘ exportovali a využívají ho k potlačování základních lidských práv právě v Tibetu,“ uvedl Peksa.


Čína při potlačování lidských práv využívá mnoha sofistikovaných způsobů: monitorování občanů a facial recognition, bránění svobodnému přístupu k informacím a důslednou propagandu, odměňování za ohýbání zad ve prospěch režimu nebo trestání některých skupin obyvatel jen proto, že „jsou“. Tibetské zkušenosti pomohou zabránit dalšímu nebezpečnému banalizování čínské digitální diktatury na půdě Evropského parlamentu.


Situace v oblasti lidských práv pro Tibeťany v Tibetu zůstává hluboce znepokojivá, a to i po 60 letech od Tibetského národního povstávní v roce 1959 a s tím spojené emigrace samotného dalajlamy do Indie. Tibeťané stále potřebují silnou podporu mezinárodního společenství, k čemuž má dopomoci europarlamentní zájmová skupina. Jejím cílem je zvýšit informovanost o Tibetu v evropském měřítku a rozproudit debatu o možných způsobech, jak zlepšit situaci v oblasti tibetských lidských práv a přispět tak k mírovému řešení tibetské otázky.
