---
date:         2020-01-30
category:     blog
tags:         sněmovna vláda
layout:       post
title:        "Piráti se dnes budou premiéra opět ptát, kdy začne chodit do práce"
image:        /assets/img/articles/2018/zasedaci-sal-psp.jpg
author:       Mediální odbor
---




Praha, 30. ledna 2020 – Piráti se nehodlají spokojit se strohou reakcí premiéra Andreje Babiše na dotazy pirátského klubu, zda hodlá do konce volebního období začít respektovat parlamentní demokracii v zemi a tedy se začít účastnit interpelací ve Sněmovně. Premiéra se proto dnes v rámci písemných interpelací Piráti opět dotáží, zda začne dolní komoru, které se má zpovídat, respektovat. Písemná odpověď předsedy vlády, která uvádí, “že se v roce 2020 na interpelacích určitě potkáme”, je pro Piráty více než neuspokojivá. „To si máme odpověď vyložit tak, že pan premiér dorazí jednou za rok? To bychom pak uvítali, kdyby nám sdělil alespoň měsíc své plánované účasti,” říká předseda poslaneckého klubu Pirátů Jakub Michálek. 


> Od počátku současného volebního období dodnes se uskutečnilo celkem 24 termínů písemných interpelací s dotazy na premiéra, ten ale dorazil pouze třikrát. „Poslanci, kteří chtějí vyslovit nesouhlas či reakci na odpověď na písemnou interpelaci, tak v podstatě nemají možnost uplatnit právo na rozpravu a nechat Sněmovnu hlasovat o stanovisku k interpelaci. To popírá celý smysl interpelací, klíčového prvku kontroly vlády Sněmovnou, jíž je vláda v parlamentní demokracii odpovědná,“ uvedl Ivan Bartoš, šéf Pirátů. Zato poslanec musí třeba 10 měsíců čekat, jestli náhodou premiér nepřijde, a pokud poslanec jednou chybí, tak mu interpelace propadne.

 

Termínů ústních interpelací bylo celkem 32 a premiér dorazil šestnáckrát, jeho účast je tedy přesně padesátiprocentní. 
