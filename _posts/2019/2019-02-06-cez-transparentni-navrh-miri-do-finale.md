---
date:         2019-02-06
category:     blog
tags:         celostátní otevřený-stát
layout:       post
title:        "Pirátský návrh transparentního ČEZu míří do finále"
image:        /assets/img/articles/2018/bartos-michalek.jpg
author:       Mediální odbor
---

Praha, 6. února 2019 – Sněmovní Výbor pro veřejnou správu a regionální rozvoj, jemuž předsedá šéf Pirátů Ivan Bartoš, dnes jakožto garanční výbor doporučil přijetí pirátské novely zákona o registru smluv a svobodném přístupu k informacím. Návrh rozšiřuje povinnost poskytovat informace a uvádět klíčové dokumenty v registru smluv pro ČEZ a další státem ovládané společnosti, kterým dala vládní koalice výjimku v únoru 2017.

> „Toto je polední a zásadní krok pro to, aby byl pirátský návrh schválený ve třetím čtení na plénu Poslanecké sněmovny. Firmy jako ČEZ, České dráhy a další budou ze zákona povinny zveřejňovat své smlouvy na internetu v registru smluv. Věříme, že vládní strany podpoří také rozšíření zákona 106 o svobodném přístupu k informacím i na tyto společnosti,“ uvedl Bartoš.

Třetí čtení novely se očekává na následující řádné schůzi Sněmovny, která proběhne v týdnu od 4. března. Piráti nutnost zrušit výjimky pro ČEZ a další podniky zdůrazňují již od začátku roku 2017, kdy byl původní zákon o registru smluv projednáván ještě v dřívějším složení Poslanecké sněmovny.
