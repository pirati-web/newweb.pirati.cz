---
date:         2019-03-27
category:     blog
tags:         sněmovna celostátní kontrola-moci-a-mocných
layout:       post
title:        "Ústavní soud projednal návrh Pirátů na zrušení plošného sledování, termín vyhlášení nálezu teprve určí"
image:        /assets/img/articles/2018/ferjencik-snemovna.jpg
author:       Mediální odbor
---

Praha, 27. března 2019 – Ústavní soud dnes projednal návrh Pirátů na zrušení paragrafů zákona umožňujících plošné sledování občanů. Zákon, který zavádí tzv. data retention, tedy ukládání provozních a lokalizačních údajů u poskytovatelů telekomunikačních služeb, kritizují Piráti už od jeho vzniku. V prosinci 2017 podali Piráti k Ústavnímu soudu ČR návrh, pod který se podepsalo osmapadesát poslanců z celkem šesti poslaneckých klubů. 

> „V roce 2016 podala policie téměř půl milionu žádostí o uchovávaná data, což představuje stamilionové náklady. Zároveň se nijak nezvýšila objasněnost případů. Kromě toho, Soudní dvůr EU vydal už dva rozsudky, podle kterých státy nemají právo plošně uchovávat data o uživatelích komunikačních sítí. Jsme přesvědčení, že vláda se zrušením problematických částí zákona roky zbytečně otálí, zatímco občané si platí narušování vlastního soukromí. To je pro nás nepřijatelné a věříme, že Ústavní soud se ve svém nálezu postaví za práva občanů,“ komentoval poslanec Mikuláš Ferjenčík.

Ústavní soud o návrhu Pirátů jednal v průběhu dnešního dne a vyslechl například státní zástupkyni Lenku Bradáčovou, advokáta Tomáše Sokola, zástupce telekomunikačních společností, ministerstva vnitra i policie. 

### Odkazy

* [Návrh Pirátů a IuRe na zrušení plošného sledování](https://pirati.cz/assets/pdf/dr-stiznost-fin.pdf)
