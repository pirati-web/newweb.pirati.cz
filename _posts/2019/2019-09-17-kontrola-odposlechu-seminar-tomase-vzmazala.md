---
date:         2019-09-17
category:     blog
tags:         celostátní bezpečnost kontrola-moci-a-mocných
layout:       post
title:        "Piráti: Policie odposlouchávala tisíce lidí a záznamy neexistují"
image:        /assets/img/articles/2019/tomas-vymazal.jpg
author:       Mediální odbor
---

 

Praha, 17. září 2019 – Pirátský poslanec a předseda komise pro kontrolu odposlechů Tomáš Vymazal otevřel na sněmovním semináři téma kontroly odposlechů. V šestihodinové debatě rozdělené do tří bloků vystoupili jak zástupci politických stran, tak zástupci orgánů činných v trestním řízení a obhájců. Z diskuze vyšlo najevo, že jak soudy, tak státní zastupitelství dlouhodobě nedodržují informační povinnost – vyrozumění občanovi, že jej Policie odposlouchávala. 

 

Toto vyrozumění je jediným nástrojem, díky kterému se může občan obrátit na Nejvyšší soud, aby příkaz k odposlechu přezkoumal. Bez něj se nikdy nedozví, zdali nebylo jeho odposlouchávaní například politicky motivované. Bez vyrozumění se ale nemá na co odvolat. Teprve od roku 2016 se začalo splnění této povinnosti důsledně evidovat. Všechny předchozí roky jsou zastřeny mlhou.

 

> „Ministr spravedlnosti Kněžínek mi v reakci na můj nátlak zaslal začátkem roku dopis, ze kterého vyplývá, že soudy i státní zastupitelství začnou od letošního července splnění informační povinnosti důsledně evidovat. Komise pro kontrolu užití odposlechů, jejíž jsem předsedou, provede do konce tohoto roku kontrolu, zdali to nebyla jen planá slova,“ komentuje zjištění pirátský poslanec Tomáš Vymazal. 

 

> „Dalším problémem může být, pokud státní zástupce povolí odnětí chytrého telefonu. Byť se to zdá na první pohled absurdní, je to určitě větší zásah do soukromí než domovní prohlídka. Ostatně v chytrém telefonu nemáme jen sms zprávy a informace o uskutečněných hovorech, ale dnes už také osobní fotky, videa, diáře, poznámky a spoustu dalších materiálů, které jsou sdílené mezi lidmi. S účelem trestního stíhání nekorespondují, a přece jsou vystaveny cizím očím,“ dodává Tomáš Vymazal.

 

Piráti dlouhodobě odmítají plošné sledování komunikace a hodlají i nadále bránit svobodu a soukromí občanů. 
