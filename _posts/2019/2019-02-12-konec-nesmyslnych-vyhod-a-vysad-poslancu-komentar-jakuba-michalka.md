---
date:         2019-02-12
category:     blog
tags:         celostátní kontrola-moci-a-mocných sněmovna komentář
layout:       post
title:        "Komentář pirátského poslance Jakuba Michálka: Konec nesmyslných výhod a výsad, prosadili jsme kontrolu omluvenek poslanců"
image:        /assets/img/articles/2019/michalek-list.jpg
author:       Mediální odbor
---

Praha, 12. února 2019 – Již v roce 1995 přijala Poslanecká sněmovna PČR pravidlo, podle kterého měly znamenat dvě neomluvené absence poslance ztrátu poloviny platu a čtyři neomluvené absence ztrátu platu celého. Teprve současná iniciativa Pirátů vedla k tomu, aby se tato úprava začala využívat.

Do Sněmovny jsme vstupovali s heslem „Pusťte nás na ně!“. Jednu ze stěžejních programových oblastí jsme nazvali Kontrola moci a mocných. Právě dnes přijaté usnesení, které dohledem nad omluvenkami pověřuje Organizační výbor Sněmovny, je zásadním krokem k tomu, aby občané začali vnímat své politické zástupce nikoliv jako elity s vlastními pravidly a výsadami, ale jako své reprezentanty odpovědné za výkon funkce v zájmu občanů. Přesně tak, jak stanoví i slib, který všichni poslanci skládají na začátku svého funkčního období.
