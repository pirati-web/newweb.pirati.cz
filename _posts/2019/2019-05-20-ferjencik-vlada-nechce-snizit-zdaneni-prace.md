---
date:         2019-05-20
category:     blog
tags:         celostátní vláda sněmovna legislativa
layout:       post
title:        "Komentář Mikuláše Ferjenčíka: Vláda odmítla návrh Pirátů snížit zdanění práce"
image:        /assets/img/articles/2019/mikulas-ferjencik1.jpg
author:       Mediální odbor
---


Praha, 20. května 2019 – Vláda navrhuje zvýšení spotřební daně pro tabák, alkohol a hazardní hry a současně odmítá návrh Pirátů zvýšit daňovou slevu na poplatníka. Jinými slovy vláda dnes odmítla snížit daňovou zátěž všech pracujících o více než 5 tisíc korun ročně. Piráti s tímto postupem nesouhlasí, protože zdanění práce je u nás už dnes extrémně vysoké a bez jeho snížení není rozumné zvyšovat jiné daně.

Novelu, která navýší daňovou slevu na poplatníka o více než 5 tisíc korun ročně, jsme navrhli na konci dubna. Současně s tímto opatřením jsme navrhli zrušení daňové výjimky, která v některých případech umožňuje multimilionářům zcela se vyhnout placení daně z příjmu. Vláda bohužel preferuje cestu zvyšování daní běžným pracujícím a daňových výjimek pro oligarchy. Hnutí ANO přitom ve svém programu z roku 2017 slibovalo snížení zdanění práce.
