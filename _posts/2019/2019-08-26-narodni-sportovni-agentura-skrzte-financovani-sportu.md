---
date:         2019-08-26
category:     blog
tags:         celostátní školství vláda legislativa sport
layout:       post
title:        "Vznik sportovní agentury přinese skrytí financování sportu"
image:        /assets/img/articles/2019/barton1.jpg
author:       Mediální odbor
---

 

Praha, 26. srpna 2019 – Vláda Andreje Babiše dnes pověřila poslance ANO Milana Hniličku vedením Národní sportovní agentury. Příslušný bod byl na jednání vlády zařazen dodatečně, přesto bylo o personální otázce agentury jasno již od března, kdy novela zákona o podpoře sportu prošla Sněmovnou. Vznik agentury je těžkou ránou v boji za otevřený stát a transparentní financování.

Již v březnu jsem se v interpelaci přímo dotázal premiéra Babiše, zda bude o novém předsedovi agentury rozhodovat výběrové řízení. Andrej Babiš tuto možnost nezávazně připustil slovy „klidně můžeme“. Místo toho však vláda pověřila vedením agentury člověka, který je sám autorem návrhu a mohl si tak personální požadavky přizpůsobit na tělo. 

Sportovní agentura nebude podléhat žádnému ministerstvu, a dokonce má výjimku ze zákona o střetu zájmů. O rozdělování sportovních dotací bude nyní rozhodovat předseda agentury spolu se svým poradním orgánem tvořeným zástupci sportu. Přidělování dotací tak pravděpodobně bude v rukou největších sportovních asociací, které jsou zároveň i jejich příjemci. Financování sportu se posouvá ještě dál mimo oči veřejnosti a může ještě hlouběji zasáhnout do už tak neútěšného financování mládežnického sportu.


* [Stenopřepis ústní interpelace ze 14. března 2019]( http://public.psp.cz/eknih/2017ps/stenprot/027schuz/s027257.htm)
