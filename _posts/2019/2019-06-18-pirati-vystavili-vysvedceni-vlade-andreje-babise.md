---
date:         2019-06-18
category:     blog
tags:         celostátní sněmovna vláda 
layout:       post
title:        "Piráti vystavili vládě Andreje Babiše vysvědčení – propadla ve většině důležitých předmětů"
image:        /assets/img/articles/2019/vysvedceni.jpg
author:       Mediální odbor
---

Praha, 18. června 2019 – Piráti dnes vystavili vysvědčení vládě hnutí ANO, ČSSD s podporou KSČM a často i SPD. Kromě střetu zájmů premiéra je tu totiž pro občany možná ještě důležitější oblast, ve které si tato vláda nevede dobře, a to je plnění programového prohlášení a slibů, které dala občanům. I z důvodu špatného prospěchu vlády se proto Piráti připojí k iniciaci schůze o vyslovení nedůvěry této vládě.

Nedostatečnou dostala vláda například z předmětu „Občanská výchova: boj proti korupci a nezávislost justice”. 
> „Z protikorupčních opatření nepředložila vláda slíbený zákon o lobbingu a whistleblowingu, kde je půl roku po termínu. Andrej Babiš zpolitizoval státní správu a zjednodušil vyhazování nepohodlných úředníků. Dosadil ministryni Benešovou, autorku zákona k zastavení trestního stíhání firmy z holdingu, teď bude Benešová jmenovat státní zástupce,“ okomentoval hodnocení předseda poslaneckého klubu Jakub Michálek. 

> „Pochlubit se předseda vlády nemůže ani svým hodnocením v oblasti fungování státu a digitalizace veřejné správy. A to s ohledem na skutečnost, že se stále nenaučil s počítačem, chlubí se estonskému premiérovi s papírovým diářem a popírá elektromobilitu. Informatiku pěstuje výhradně na papíře. Jeho jediný úspěšný projekt v informatice je šikanózní EET. Kladně hodnotíme podporu zákona o digitální službě,” ohodnotil předseda Pirátů Ivan Bartoš. 

Naopak jedničku získal premiér za „Pěstitelské práce: čerpání dotací a produkce řepky”. 
> „Pan premiér rozšířil školní záhonek s řepkou na celé Česko. Holding čerpá tak dobře, že nezbývá na ostatní a jeho pěstitelských úspěchů si všimli i v zahraničí,” doplnil Michálek.




[Vysvědčení vládě Andreje Babiše](https://pirati.cz/assets/pdf/vysvedceni_A0_3.pdf)
