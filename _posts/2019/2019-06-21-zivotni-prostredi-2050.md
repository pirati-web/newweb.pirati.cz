---
date:         2019-06-21
category:     blog
tags:         celostátní životní-prostředí
layout:       post
title:        "Česká republika blokuje celoevropskou snahu dosáhnout klimaticky neutrální ekonomiky do roku 2050"
image:        /assets/img/articles/2019/balcarova.jpg
author:       Mediální odbor
---


Praha, 21. června 2019 – Andrej Babiš na schůzce evropských lídrů v Bruselu odmítl spolu se zástupci Polska a Maďarska cíle evropské vize Čistá planeta pro všechny. Zablokovali tak dlouhodobou snahu Evropské unie být lídrem v boji proti změně klimatu a stát se celosvětovým příkladem v plnění cílů Pařížské dohody.

> „My máme úplně jinou klimu než některé jiné země,“ zaznělo včera v Bruselu od premiéra ČR Andreje Babiše, který dále argumentoval tím, že nesmíme ohrozit náš průmysl, hospodářství a zaměstnanost. „Proč máme myslet 31 let dopředu, premiér Babiš nechápe. V dnešní době zrychlujících se projevů změny klimatu, kdy právě Česká republika trpí extrémními výkyvy počasí více než ostatní evropské země, jsou taková prohlášení od předsedy vlády hloupá, sebestředná a hlavně nebezpečná. Andrej Babiš nemyslí na budoucnost naši ani našich dětí. Jeho cíle se ubírají k zakonzervování nastavení českého průmyslu coby fosilního dinosaura závislého na produkci biopaliv z řepky,“ říká předsedkyně Výboru pro životní prostředí Dana Balcarová.
