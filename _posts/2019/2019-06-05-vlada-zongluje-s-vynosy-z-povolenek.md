---
date:         2019-06-05
category:     blog
tags:         celostátní sněmovna legislativa životní-prostředí
layout:       post
title:        "Vláda žongluje s penězi z emisních povolenek, klimatické změny bere na lehkou váhu"
image:        /assets/img/articles/2019/balcarova.jpg
author:       Mediální odbor
---


Praha, 5. května 2019 – Sněmovna dnes v prvním čtení projednala novelu zákona o obchodování s emisními povolenkami. Klíčovou otázkou je využití finančních výnosů z dražby emisních povolenek. Podle vládní novely přitom hrozí rozpuštění těchto peněz do státního rozpočtu. Pirátská předsedkyně Výboru pro životní prostředí Dana Balcarová chce u kulatého stolu vyvolat širokou debatu ohledně využití výnosů ze systému emisních povolenek (ETS). Ty podle Balcarové měly být cíleny na ochranu klimatu, energetické úspory, transformaci energetiky a odklon od fosilních paliv a adaptační opatření.

> Novela reaguje na reformu ETS a novou evropskou směrnici pro roky 2021–2030. V české novele se objevila hojně debatovaná změna zastropení částky vázané na ochranu životního prostředí. Pokles stropu z 12 miliard na 8 miliard korun kritizuje Pirátka Balcarová: „Takový postup je zarážející obzvlášť ve chvíli, kdy se výnosy z ETS výrazně zvýšily a kdy je potřeba mobilizovat značné prostředky na transformaci energetiky, odklon od závislosti na fosilních palivech a adaptačních opatření na změnu klimatu.“

> Evropský systém obchodování s emisními povolenkami je přitom od počátku označován za klíčový nástroj evropského boje s klimatickou změnou. „Z dnešní rozpravy na plénu je patrné, že o problému je třeba ještě diskutovat. Na úterý 11. června proto svolávám kulatý stůl ve Výboru pro životní prostředí PSP, na který jsou zváni zástupci ministerstev i poslanci a senátoři z relevantních výborů. Hned následující den projedná vládní návrh zákona Výbor pro životní prostředí,“ uzavřela Balcarová.
