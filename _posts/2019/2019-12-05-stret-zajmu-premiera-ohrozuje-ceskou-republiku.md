---
date:         2019-12-05
category:     blog
tags:         vláda sněmovna celostátní kontrola-moci
layout:       post
title:        "Střet zájmů premiéra ohrožuje důvěryhodnost ČR, Piráti prosadili usnesení na půdě Poslanecké sněmovny
"
image:        /assets/img/articles/2019/michalek98.jpg
author:       Mediální odbor
---


Praha, 5. prosince 2019 – Finální auditní zpráva Evropské komise ke střetu zájmů premiéra Babiše byla speciálním bodem jednání Poslanecké sněmovny. V posledních dnech zaznívá ze strany představitelů vlády řada nepravdivých informací, a přitom médii zveřejněný finální audit Evropské komise potvrdil dosavadní zjištění o střetu zájmů premiéra. České i evropské předpisy ke střetu zájmů jsou porušovány a střet zájmů premiéra Babiše je jasně prokazatelný. 

> „Nakonec se nám podařilo prosadit přerušení jednání o střetu zájmů premiéra do doby, než kontrolní výbor Poslanecké sněmovny projedná a zhodnotí finální auditní zprávu. Požadavků ovšem máme samozřejmě mnohem více. Vláda by konečně měla začít hájit zájmy České republiky a začít dodržovat české a evropské předpisy ke střetu zájmů, měla by zároveň dohlédnout na vymáhání neoprávněně čerpaných finančních prostředků či naplnění doporučení uvedených v této zprávě,” uvádí předseda Poslaneckého klubu Pirátů Jakub Michálek.
