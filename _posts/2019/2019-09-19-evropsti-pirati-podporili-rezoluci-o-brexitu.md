---
date:         2019-09-19
category:     blog
tags:         zahraničí evropská-unie 
layout:       post
title:        "Evropští Piráti podpořili rezoluci o brexitu"
image:        /assets/img/articles/2019/mikulas-peksa.jpg
author:       Mediální odbor
---


Štrasburk, 18.9.2019 - Evropští Piráti dnes spolu s drtivou většinou Evropského parlamentu (544 poslanců ze 708 přítomných) podpořili rezoluci o současném stavu jednání ve věci vystoupení Spojeného království z Evropské unie (tzv. brexitu). Rezoluce označuje brexit za “bezprecedentní a politováníhodnou událost” a připomíná, že vystoupení bez dohody dříve označil předseda vlády Spojeného království za “diplomatickou prohru”.


> „Pozice Evropského parlamentu je pevná, ale stále konstruktivní. V podstatě čekáme, až zástupci Spojeného království přijdou s jasnými, sepsanými návrhy, které posunou jednání dál. Zatím se z ostrovů ozývají pouze silná slova. Dnešní hlasování znovu ukázalo, že když už je brexit nevyhnutelný, všichni si přejeme, aby byl důstojný, nikdo si nepřeje brexit bez dohody,“ uvedl europoslanec Mikuláš Peksa.


Rezoluce dále připomíná, že parlament Spojeného království přijal 9.září tohoto roku zákon, který vládě ukládá povinnost požádat o prodloužení přechodného období, pokud nebude do 19.října dosaženo dohody s EU. Zároveň v ní Evropský parlament prohlašuje, že takové prodloužení lhůty podpoří.

V článku 16 zdůrazňuje, že k dalšímu vyjednávání mezi EU a Spojeným královstvím může po odchodu bez dohody dojít pouze v případě, že budou splněny všechny povinnost a závazky, včetně všech částí Velkopáteční dohody.

> „Tzv. irská pojistka je nepřekročitelná podmínka. Nemůžeme připustit, aby se v ulicích Irska znovu rozhořely boje, které by měly za následek oběti na životech občanů státu EU, to je absolutně nepřípustné,“ doplnil Peksa.


Celou rezoluci můžete najít [zde](https://www.europarl.europa.eu/doceo/document/B-9-2019-0038_CS.html?fbclid=IwAR2QtXMBhypYA6JAlzrnPjchE6Z4P8gMvjX_qHABOGXomyqG_IvgloklB9I).
