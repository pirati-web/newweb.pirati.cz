---
date:         2019-05-10
category:     blog
tags:         celostátní 
layout:       post
title:        "Poslanci žádají Čínu, aby nebránila Tchaj-wanu v účasti na summitu Světové zdravotnické organizace"
image:        /assets/img/articles/2019/jakub-michalek.jpg
author:       Mediální odbor
---


Praha, 10. května 2019 - Předseda poslaneckého klubu Pirátů Jakub Michálek dnes inicioval dopis generálnímu řediteli Světové zdravotnické organizace (WHO), jejíž vedení vyřadilo Tchaj-wan z účasti na Světovém zdravotnickém shromáždění. Poslanci požadují, aby byl Tchaj-wanu zachován status pozorovatele na nadcházejícím 72. Světovém zdravotnickém shromáždění v květnu 2019. Dopis svým podpisem podpořilo 55 poslanců napříč politickými stranami. Připojili se tak k iniciativě Estonska, Lotyšska, Velké Británie, Německa, Slovenska, ale i Kanady, USA a Japonska.

> „Jako poslanci České republiky bychom si Vás přáli upozornit na fakt, že Tchaj-wanu je bráněno v účasti na mechanismech, schůzkách a aktivitách Světové zdravotnické organizace (WHO) a tudíž nemá možnost přispívat do mezinárodní komunity,“ říká iniciátor dopisu Jakub Michálek.

Tchaj-wan byl vyřazen ze 70. a 71. Světového zdravotnického shromáždění (WHA) v posledních dvou letech a bylo mu zabráněno účastnit se schůzek WHO.
> „Toto rozhodnutí vytvořilo závažné mezery ve světovém systému zdravotního zabezpečení. Není spravedlivé, že 23 milionů lidí na Tchaj-wanu nemá právo na účast v globálním systému prevence před nemocemi na rovnocenné bázi, kterému se těší zbytek světa. Zdravotní problémy nemají hranice,“ říká předseda skupiny přátel Tchaj-wanu Marek Benda (ODS), který dopis rovněž podepsal.

> „Se schopnostmi Tchaj-wanu, pokročilým výzkumem a pokrokem v prevenci před nemocemi v souladu s Mezinárodními zdravotními regulacemi (IHR), je jeho smysluplná účast ve WHO nanejvýš důležitá pro světovou zdravotní síť. To je také v souladu s politickými cíli EU a jejich členských států a je to v zájmu všech zúčastněných stran,“ uzavírá pirátský poslanec Ondřej Polanský, který je předsedou české delegace Meziparlamentní unie.

* [Dopis generálnímu řediteli Světové zdravotnické organizace (WHO)](http://www.pirati.cz/assets/pdf/dopis-who.pdf)
