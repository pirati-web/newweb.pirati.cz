---
date:         2019-04-30
category:     blog
tags:         celostátní vláda sněmovna digitalizace podnikání
layout:       post
title:        "Vláda zaujala neutrální stanovisko k pirátskému návrhu na založení firmy za jeden den"
image:        /assets/img/articles/2019/ondrej-profant.jpg
author:       Mediální odbor
---


Praha, 30. dubna 2019 – Vláda zaujala neutrální stanovisko k návrhu Pirátů a dalších stran, který má umožnit založení firmy za jediný den přes internet. Novela, kterou Piráti představili na začátku tohoto roku, má podnikatelům pomoci zrychlit, zjednodušit a zlevnit celý proces založení firmy. Piráti také vytvořili funkční aplikaci, která již dnes umožňuje firmy zakládat, a to na webu urad.pirati.cz.

> "Jsme rádi, že vláda náš návrh neshodila ze stolu, nicméně neutrální stanovisko je podle mne zbytečně vlažné. Vládě jsme dodali podrobně zpracovaný návrh, pod kterým jsou podepsáni poslanci téměř všech sněmovních stran, včetně těch vládních. Věřím, že Sněmovna proces založení firmy online za jeden den podpoří a udělá tak vstřícný krok vůči začínajícím podnikatelům,” uvedl předkládající poslanec Ondřej Profant.

