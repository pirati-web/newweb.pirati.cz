---
date:         2019-07-03
category:     blog
tags:         celostátní evropská-unie
layout:       post
title:        "Pirát Marcel Kolaja zvolen místopředsedou Evropského parlamentu"
image:        /assets/img/articles/2018/europarlament.jpg
author:       Mediální odbor
---


Štrasburk, 3. července 2019 – Kandidát evropských Pirátů Marcel Kolaja byl zvolen místopředsedou Evropského parlamentu. Jako kandidáta jej včera na večerním jednání navrhla politická skupina Zelení/Evropská svobodná aliance.

> „Zastávat druhou nejvyšší funkci v Evropském parlamentu je pro mě velký závazek. Věřím, že budu mít z této pozice možnost prosazovat téma transparentnosti a digitalizace s maximální možnou efektivitou. To, že se mi podařilo přesvědčit kolegy europoslance o naléhavosti zlepšení těchto dvou oblastí, je dobrá zpráva pro všechny evropské občany,” uvedl Kolaja.
