---
date:         2019-09-09
category:     blog
tags:         životní-prostředí celostátní legislativa
layout:       post
title:        "Nový web Pirátů informuje o odpadech a oběhovém hospodářství, v říjnu k tématu proběhne odborný seminář"
image:        /assets/img/articles/2019/frantisek-elfmark.jpg
author:       Mediální odbor
---

 

Praha, 9. září 2019 – Piráti spouští nový web k problematice oběhového hospodářství [www.obehovehospodarstvi.eu](http://www.obehovehospodarstvi.eu), jehož autorem je pirátský poslanec František Elfmark, který se problematikou odpadového hospodářství dlouhodobě zabývá ve Sněmovně. Účelem webu je zvýšení informovanosti směrem k veřejnosti a posílení komunikace s občany. Vedle spuštění webu připravují Piráti odborný seminář, který proběhne 1. října v Poslanecké sněmovně a bude se primárně věnovat připravované legislativě o obalech a odpadech.

 
> „Téma odpadové legislativy se v důsledku dotýká a bude dotýkat života každého z nás. Věnuji se mu šest let a rozhodně je stále co zlepšovat. Měli bychom být aktuálně schopni odpovědět si na několik zásadních otázek, které jsou prezentované i na webu. Týkají se zálohování PET lahví, zavádění spaloven, rozšíření kolektivních systémů apod. Odpadová legislativa je nicméně silně regulována na úrovni EU formou implementací směrnic, kterou ČR přejímá. Širokou veřejnost stránka seznámí s plánovanými novinkami a občané budou moci sdělit svůj názor prostřednictvím kontaktního formuláře. Zároveň zde naleznou i stanoviska zástupců nejvýznamnějších firem, sdružení a organizací. Naším cílem je najít společné řešení,“ doplnil Elfmark.

 

Vedle výše uvedeného obsahu bude webový portál obsahovat informace o chystaných novelách zákonů z oblasti oběhového hospodářství, materiály expertů na životní prostředí a přednášejících ze sněmovních seminářů i podklady ze schůzek příslušné pracovní skupiny Pirátů. Neméně důležitou součástí projektu je část věnovaná Zero Waste, tedy životnímu stylu bez produkce nerecyklovatelného odpadu. 

 
* Nový web, který se zabývá oběhovým hospodářstvím najdete na internetové stránce [www.obehovehospodarstvi.eu](http://www.obehovehospodarstvi.eu).
* Odborný seminář proběhne 1. října v Poslanecké sněmovně (Malostranské náměstí 7/19).
