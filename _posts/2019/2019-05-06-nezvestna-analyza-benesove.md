---
date:         2019-05-06
category:     blog
tags:         celostátní legislativa vláda
layout:       post
title:        "Objednávky na trestní stíhání? Analýza Benešové je nezvěstná"
image:        /assets/img/articles/2019/jakub-michalek.jpg
author:       Mediální odbor
---
 

Praha, 6. května 2019 – Předseda poslaneckého klubu Pirátů Jakub Michálek podal Kanceláři prezidenta republiky a ministru spravedlnosti žádost o poskytnutí analýzy, kterou zpracovala Marie Benešová pro prezidenta Miloše Zemana. Analýza vypracovaná Benešovou měla zjistit, jak snadno lze v Česku objednat trestní stíhání. Podle slov prezidenta republiky byla analýza poskytnuta ministru spravedlnosti. Nyní Hrad i Ministerstvo spravedlnosti ČR popírají její existenci a poslanec Michálek kvůli tomu ministryni spravedlnosti Benešovou interpeloval.

> „Analýza vypracovaná paní ministryní je nezvěstná. Ministerstvo spravedlnosti na mou žádost odpovědělo, že takovou analýzou nedisponuje. Analýzu nemá k dispozici ani Kancelář prezidenta republiky. Tyto odpovědi popírají výroky Miloše Zemana, který si měl analýzu u paní Benešové objednat a poté předat ministru spravedlnosti. Je to stejné jako s údajným článkem Ferdinanda Peroutky Hitler je gentleman, který je rovněž nezvěstný,“ říká Michálek.

> „Vzhledem k nejasnostem ohledně tohoto dokumentu jsem interpeloval paní ministryni Benešovou, aby celou situaci osobně vysvětlila a případnou analýzu sama zveřejnila,“ dodává poslanec Michálek.

* [Interpelace na ministryni Marii Benešovou](http://www.pirati.cz/assets/pdf/interpelace-msp-benesova.pdf)
