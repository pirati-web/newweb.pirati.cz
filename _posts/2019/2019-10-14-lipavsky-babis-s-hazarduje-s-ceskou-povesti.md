---
date:         2019-10-14
category:     blog
tags:         celostátní vláda evropská-unie
layout:       post
title:        "Komentář Jana Lipavského: Podstřeleným rozpočtem na předsednictví v EU hazarduje Babiš s českou pověstí"
image:        /assets/img/articles/2019/jan-lipavsky1.jpg
author:       Mediální odbor
---


 

Praha, 14. října 2019 – Andrej Babiš bude na zahraniční politice šetřit tak dlouho, až Česko prošetří k úplné mezinárodní bezvýznamnosti. Ministři za ANO dnes rozhodli, že Česká republika vydá na předsednictví nedostatečných 1,24 miliardy korun. Podhodnocený rozpočet je riskováním s mezinárodním renomé České republiky.

 

Česká republika bude v době předsednictví řídit stovky zasedání o závažných otázkách, jako je ekonomická spolupráce, bezpečnost nebo společná jednání o migrační politice.  

 

Aktivní a plnohodnotné členství v EU je pro nás klíčové. A nejde jen o společné hodnoty, důstojnost či ochranu míru. Jde i o ekonomickou spolupráci. Vždyť Evropa představuje pro nás jako pro exportně orientovanou ekonomiku absolutně nejdůležitější trh. Vláda by se proto měla z předsednictví Evropské rady snažit vytěžit co nejvíce v náš prospěch. Spíš to vypadá, že chceme zcela bez ambice české předsednictví jen jaksi přečkat nebo spíš přetrpět. Tento diletantský přístup rozhodně nepomůže obnovit špatnou reputaci, kterou Česká republika z celé řady důvodů v Evropě má a stejně tak nepomůže české zahraniční a evropské politice. 
