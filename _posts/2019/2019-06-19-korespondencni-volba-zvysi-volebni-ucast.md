---
date:         2019-06-19
category:     blog
tags:         celostátní sněmovna legislativa
layout:       post
title:        "Pikal: Korespondenční volba může zvýšit volební účast o několik procent"
image:        /assets/img/articles/2019/vojtech-pikal.jpg
author:       Mediální odbor
---


Praha, 19. června 2019 - Piráti dnes společně s TOP 09, ODS, KDU-ČSL a STAN představili návrh, který zavádí korespondenční volbu pro občany žijící v zahraničí pro volby do Poslanecké sněmovny a volbu prezidenta ČR. Předkládaná novela má zjednodušit hlasování pro české občany pobývající v zahraničí z pracovních, studijních, rekreačních a dalších důvodů.

> „Korespondenční volba je již zcela běžnou praxí ve 24 zemích Evropské unie, funguje i v sousedním Slovensku. Příklady můžeme ale hledat po celém světě - Švýcarsko, Mexiko a podobně. Nejde tak o žádný experiment, ale o prozkoušenou a dobře fungující možnost způsobu volby. Jsem přesvědčen, že naši občané nemají být kráceni na svém volebním právu,” uvedl spolupředkladatel novely pirátský poslanec a místopředseda Sněmovny Vojtěch Pikal a dodal: „V mnoha státech dnes musí lidé cestovat stovky až tisíce kilometrů, aby mohli volit. Korespondenční volba tak může vyřešit tuto překážku a zároveň zvýšit volební účast.”
