---
date:         2019-10-01
category:     blog
tags:         zahraničí evropská-unie
layout:       post
title:        "Evropští Piráti: Nepřipustíme snahy o diskreditaci Výboru pro právní záležitosti"
image:        /assets/img/articles/2019/pirati-eu.jpg
author:       Mediální odbor
---



Štrasburk, 1. října 2019 – Výbor pro právní záležitosti Evropského parlamentu (JURI) v pátek odmítl pro nezpůsobilost dva kandidáty na eurokomisaře – Lászla Trócsányiho (Maďarsko) a Rovanu Plumbovou (Rumunsko). Reakce prvně jmenovaného na sebe nenechala dlouho čekat. Ve svém vyjádření (viz příloha) obviňuje výbor z úmyslného porušení zákonů, nedodržování základních principů demokracie a vyhrožuje soudem.

> „Je směšné, že zásad právního státu se dovolává člověk, který v Maďarsku prosazoval jeho popírání,“ uvedl místopředseda Evropského parlamentu Marcel Kolaja. Za působení Trócsányiho v úřadu ministra spravedlnosti prošla řada kontroverzních zákonů, které omezovaly občanskou společnost a univerzitní svobody. Mnohé z nich nyní čekají na vyřízení u Evropského soudního dvora.

> „Z reakce pana Trócsányiho je zřejmé, že nehodlá respektovat legitimitu Evropského parlamentu. Poslanci Evropského parlamentu nesou politickou odpovědnost za posouzení kandidátů na komisaře. Odmítnutím kandidáta vyjadřují svou politickou vůli a vydírání soudem, jak pan Trócsányi ve svém vyjádření činí, jsou mafiánské praktiky, které v civilizované společnosti nejsou tolerovány. Svým přístupem pan Trócsányi jen potvrdil správnost rozhodnutí výboru JURI,“ uvedl Kolaja.

Vyjádření JURI nyní putuje do rukou předsedy Evropského parlamentu David-Maria Sassoliho, který jej bude tlumočit předsedkyni Evropské komise Ursule von der Leyenové.

> „Pevně věřím, že se paní předsedkyně nenechá vydírat a požádá Maďarsko o nového kandidáta. Je to test, jak moc to s prosazováním právního státu myslí vážně,“ dodal Kolaja.

