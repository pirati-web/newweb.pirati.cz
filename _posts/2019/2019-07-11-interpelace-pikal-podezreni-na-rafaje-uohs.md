---
date:         2019-07-11
category:     blog
tags:         celostátní sněmovna interpelace zemědělství průmysl
layout:       post
title:        "Pirát Pikal se ptá, zda bude vláda řešit podezření předsedy ÚOHS"
image:        /assets/img/articles/2019/vojtech-pikal.jpg
author:       Mediální odbor
---


Praha, 11. července 2019 – Na základě podezření z korupčního jednání předsedy Úřadu pro ochranu hospodářské soutěže Petra Rafaje ve čtyřech různých kauzách se poslanec a místopředseda Sněmovny Vojtěch Pikal domnívá, že pozice předsedy ÚOHS je nadále neudržitelná: „Předseda úřadu opakovaně a nevratně poškozuje důvěru v nezávislé a nestranné rozhodování nejvýznamnějšího regulačního a dozorového orgánu v České republice. Případy uvedené v přiloženém dokumentu dle mého názoru naplňují zákonný důvod k odvolání Rafaje, který svými aktivitami chronicky ohrožuje ekonomické zájmy České republiky. Kvůli nepřítomnosti premiéra Andreje Babiše jsem interpelaci podal rovněž písemně.“


Pikal žádá premiéra o zodpovězení těchto otázek:

1. Jaké kroky učiní Vláda České republiky k ochraně nezávislosti a nestrannosti Úřadu pro ochranu hospodářské soutěže před jeho předsedou?

2. Prověří Vláda ČR, zda nebyl naplněn důvod pro navržení odvolání předsedy ÚOHS prezidentu republiky?

* **[Plné znění podané písmené interpelace](https://www.pirati.cz/assets/pdf/interpelace-uohs-rafaj.pdf)**
