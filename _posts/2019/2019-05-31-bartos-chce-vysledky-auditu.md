---
date:         2019-05-31
category:     blog
tags:         celostátní sněmovna kontrola-moci-a-mocných
layout:       post
title:        "Bartoš: Výsledky auditu Evropské komise musí být neodkladně zveřejněny"
image:        /assets/img/articles/2019/ivan-dvere.jpg
author:       Mediální odbor
---


Praha, 31. května 2019 - Piráti společně se zástupci ODS, ČSSD, KDU-ČSL, TOP 09 a STAN, představili hlavní požadavky pro následující postup ve věci střetu zájmů Andreje Babiše. Za zcela zásadní považují okamžité zveřejnění závěrů auditu, který byl zaslán na česká ministerstva, a projednání situace na jednání Sněmovny v úterý 4. června 2019. Dalším požadavkem je okamžité zastavení vyplácení všech dotací a programů směrem k holdingu Agrofert. Nepřípustné potom je, aby odpověď na výsledky auditu Evropské komisi připravovali členové vlády za hnutí ANO.

> „Ututlávání výsledků auditu Evropské komise musí okamžitě skončit. Požadujeme, aby jednotlivá ministerstva, která obdržela výsledky auditu, tento dokument zveřejnila, abychom nepracovali s domněnkami, ale nezpochybnitelnými fakty. Případně vše může zveřejnit sám premiér Babiš. Politici a především občané si zaslouží znát pravdu, protože pokud se toto potvrdí, budou to právě daňoví poplatníci, kteří na zcela nezodpovědné chování premiéra této republiky doplatí,” uvedl Bartoš.
