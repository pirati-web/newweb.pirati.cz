---
date:         2019-09-13
category:     blog
tags:         celostátní legislativa finance eet
layout:       post
title:        "Sněmovna přehlasovala senátní veto k EET, Piráti se obrátí na Ústavní soud ČR"
image:        /assets/img/articles/2019/bartos-ferjencik.jpg
author:       Mediální odbor
---



Praha, 13. září 2019 – Poslanecká sněmovna dnes schválila zavedení 3. a 4. vlny EET, když přehlasovala veto Senátu. Koaliční většina s podporou komunistů zařadila bod na dnešní dopoledne poté, co v úterý nedokázala sehnat dostatek poslanců a schůzi předčasně ukončila. Piráti se kvůli přijaté novele obrátí na Ústavní soud ČR.


> „Výnosy z EET si vláda vymyslela. Zákon je nedomyšlený a očekávat, že EET něco vydělá, je nerealistické. Bohužel, vláda se rozhodla zákon prosadit na sílu zřejmě proto, že se zákonem o EET spojil Andrej Babiš svou kariéru. Pasáže zákona, kde si finanční správa uzurpuje nepřiměřené pravomoce předložíme k posouzení Ústavnímu soudu,“ komentoval přijatý zákon poslanec Pirátů Mikuláš Ferjenčík, který v únoru prezentoval analýzu výpočtu výnosu EET prokazující účelové manipulace s daty.

 

> „Důležité je poukázat na to, co zaznívalo v kampaních. Víme, že skutečné daňové úniky jsou v jiné oblasti než na straně drobných živnostníků, na které 3. a 4. vlna EET dopadá. Živnostníci přestávají věřit ANO Andreje Babiše a jeho tvrzení, že fandí malému podnikání, je v přímém rozporu s tím, co dělá. V praxi zvýhodňuje velké podniky a korporace. EET je jen PR projekt, kterým se snaží vzbudit dojem, že zlepšuje vybírání daní v ČR, což ovšem data nepotvrzují,“ uvedl předseda Pirátů Ivan Bartoš.

 

* [Analýza výpočtu Vlády ČR a Ministerstva financí o výnosech z EET a kontrolních hlášení](https://www.piratskelisty.cz/clanek-2289-10-dukazu-o-eet-cisla-vlady-jsou-vymyslena)

