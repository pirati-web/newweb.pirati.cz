---
date:         2019-05-10
category:     blog
tags:         celostátní sněmovna legislativa
layout:       post
title:        "Novela služebního zákona příslušníků bezpečnostních sborů jde do Senátu. Přiměřená doba na oddech se do ni nevešla"
image:        /assets/img/articles/2019/lukas-kolarik.jpg
author:       Mediální odbor
---

Praha, 10. května 2019 – Poslanecká sněmovna dnes schválila novelu služebního zákona příslušníků bezpečnostních sborů. Mezi pozměňovacími návrhy byla i úprava Pirátů týkající se započtení přiměřené doby na oddech do času výkonu služby. Návrh však Sněmovnou neprošel – proti byly všechny strany s výjimkou Pirátů, TOP 09 a STAN. 

> „Piráti si moc dobře uvědomují nízké personální kapacity bezpečnostních sborů. Proto jsme podpořili stabilizační příspěvky, povyšování ve výslužbě i možnost využití zdravotních a rekreačních služeb Ministerstva vnitra ČR pro bývalé příslušníky,” komentuje situaci poslanec Pirátů Lukáš Kolářík a dodává: „Moc dobře tedy nechápu, proč Sněmovna zamítla náš návrh, aby mohla například vězeňská ostraha poobědvat v pracovní době, a tedy se jí tento čas započítával do času služby. Přestávku v terénu nebo v ostraze vám nikdo nedá. Mají tedy hladovět?”

Dále Piráti podpořili vedlejší výdělečnou činnost příslušníků i zavedení principu zásluhovosti při určování základních tarifních tříd při výpočtu mzdy.
