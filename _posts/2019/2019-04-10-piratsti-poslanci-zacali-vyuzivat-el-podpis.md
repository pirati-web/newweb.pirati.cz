---
date:         2019-04-10
category:     blog
tags:         sněmovna celostátní digitalizace
layout:       post
title:        "Piráti šíří využívání elektronického podpisu ve Sněmovně"
image:        /assets/img/articles/2018/ondrej-profant1.jpg
author:       Mediální odbor
---


Praha, 10. dubna 2019 - Ondřej Profant včera jako první poslanec ve Sněmovně odeslal pozvánku na Podvýbor pro eGovernment podepsanou pomocí elektronické občanky. A to i díky pilotnímu projektu elektronického podepisování pozvánek, zápisů a usnesení vybraných podvýborů, který Pirát Jakub Michálek připravil ve spolupráci s kancléřem Poslanecké sněmovny. Možnost využít elektronický podpis by měla nahradit papírové verze dokumentů.

> „Jsem přesvědčen, že je třeba jít příkladem. Takže jestli chceme digitalizovat stát, musíme začít u sebe. Několik elektronických podpisů sice neudělá z Česka digitální velmoc, ale je to krok správným směrem k digitalizaci státní správy. Čím více úředníků se s elektronickým podpisem setká, tím více pro ně bude běžnou součástí jejich práce,“ uvedl předseda Podvýboru pro eGovernment Ondřej Profant a dodal: „Součástí projektu je vydávání elektronického podpisu pro všechny poslance, takže je to v ničem neomezuje, naopak to může jejich práci zefektivnit. Je načase posunout Sněmovnu do 21. století.“
