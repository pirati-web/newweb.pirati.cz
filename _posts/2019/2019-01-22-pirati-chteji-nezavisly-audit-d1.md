---
date:         2019-01-22
category:     blog
tags:         sněmovna doprava celostátní
layout:       post
title:        "Piráti požadují nezávislý audit modernizace D1"
image:        /assets/img/articles/2018/ondrej-polansky.jpg 
author:       Mediální odbor
---


Praha, 22. ledna 2019 – Piráti na dnešním jednání Poslanecké sněmovny PČR předloží návrh doprovodného usnesení, podle kterého má Sněmovna vyzvat předsedu vlády, aby zpracoval nezávislý audit postupu Ředitelství silnic a dálnic při plánování, realizaci a supervizi zakázky „D1 modernizace - úsek 12, EXIT 90 Humpolec - EXIT 104 Větrný Jeníkov”. 

> „Je velmi pravděpodobné, že prosincový kolaps na D1 bude mít soudní dohru. Proto je nezbytné, aby byl stát schopen doložit, jak plnil své povinnosti vyplývající ze smlouvy. Jde hlavně o kontrolu průběhu stavby ze strany ŘSD. Navrhovaný audit ale není jediný krok, který budou Piráti v souvislosti s krizí na D1 iniciovat. Zvedáme hozenou rukavici, chceme v rámci novely stavebního zákona předložit návrh, který by pro podobné stavby zavedl elektronický stavební deník. Ten by do budoucna výrazně pomohl předcházet opakujícím se problémům s kontrolou a dozorem důležitých staveb,” vysvětluje místopředseda Podvýboru pro dopravu Ondřej Polanský. 
