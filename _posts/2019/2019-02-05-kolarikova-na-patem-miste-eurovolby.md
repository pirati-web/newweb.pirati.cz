---
date:         2019-02-05
category:     blog
tags:         celostátní
layout:       post
title:        "Páté místo kandidátky Pirátů pro eurovolby získala Jana Koláříková"
image:        /assets/img/articles/2019/kolarikova.jpg
author:       Mediální odbor
---
 

Praha, 5. února 2019 – Jana Koláříková bude kandidovat z pátého místa kandidátky Pirátů pro volby do Evropského parlamentu. Rozhodlo o tom Celostátní fórum Pirátů v online hlasování. Ve 2. kole doplňovacího hlasování získala jihočeská Pirátka 229 hlasů – o tři hlasy víc než druhý kandidát Ondřej Kolek. O prvních čtyřech pozicích rozhodli členové strany už na lednovém Celostátním fóru v Táboře, čelo pirátské volební kandidátky je nyní kompletní.

> „Chtěla bych moc poděkovat všem za podporu! Na těsných výsledcích je však vidět, že Piráti si myslí, že jsme s Ondrou Kolkem stejně relevantní kandidáti. Proto bych byla ráda, aby právě on byl zvolen na šestou pozici,“ uvedla po volbě Jana Koláříková.

Jana Koláříková je členkou Pirátů od roku 2013 a v současnosti šéfkou Personálního odboru strany. Má zkušenosti s rozvojovou prací a vedením vzdělávacích programů pro učitele a knihovníky v Malawi a následně i se sociální prací v krizovém a kontaktním centru v ČR. V europarlamentu se chce zabývat tématy, která zná z vlastní praxe – waste managementem, kvalitou potravin, vzděláváním, zdravotní péčí a lidskými právy.

[Tisková zpráva k volbě čela kandidátní listiny na CF 2019](https://www.pirati.cz/tiskove-zpravy/piratskou-kandidatku-doplni-gregorova-peksa-a-blazej.html).
Kompletní pořadí čela kandidátky:
1. Marcel Kolaja
2. Markéta Gregorová
3. Mikuláš Peksa
4. Lukáš Blažej
5. Jana Koláříková
