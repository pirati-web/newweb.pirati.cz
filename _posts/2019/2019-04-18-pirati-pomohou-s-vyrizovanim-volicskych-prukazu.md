---
date:         2019-04-18
category:     blog
tags:         celostátní volby
layout:       post
title:        "Piráti pomohou s vyřizováním volebních průkazů"
image:        /assets/img/articles/2019/prukazy.jpg
author:       Mediální odbor
---

Praha, 18. dubna 2019 – Piráti budou od příštího týdne pomáhat lidem s vyřizováním žádostí o voličské průkazy do voleb do Evropského parlamentu. K dispozici budou na vybraných místech například v Praze, Brně, Plzni či Olomouci. Lidé tak nebudou muset chodit pouze na úřad - voličský průkaz si vyřeší prostřednictvím Pirátů například v kavárně. Díky vyřízenému průkazu pak mohou občané volit mimo trvalé bydliště. Piráti chtějí touto aktivitou přispět ke zvýšení volební účasti. 

> „Piráti budou stejně jako v posledních volbách do Sněmovny pomáhat lidem zařizovat volebních průkazy. Již tenkrát o to byl velký zájem, proto chceme opět lidem vyjít vstříc a usnadnit jim celý proces volby. S průkazem si mohou vybrat místo, kde půjdou k volbám – nebudou tak nuceni cestovat domů nebo tam naopak zůstávat. Například studenti pak nemusí vážit dalekou cestu domů, chataři mohou vyrazit na víkend pryč a přitom mohou jít volit,” uvedl lídr evropské kandidátky Marcel Kolaja a dodal: „Volební účast do europarlamentu patří mezi ty vůbec nejnižší, přitom nejsou o nic méně důležité než jiné. Vnímám to jako výzvu pro politiky, snažit se to změnit.”

Voličské průkazy si mohou nechat občané vyřídit od 23. dubna 2019 například v Praze, Brně, Plzni či Olomouci ve vybraných datech. Přehled konkrétních termínů bude zveřejněn na pirátském webu [www.evropapotrebuje.cz/jak-volit](https://www.evropapotrebuje.cz/jak-volit) a na facebookové stránce Pirátů. Důležitou náležitostí žádostí je také ověřený podpis advokátem nebo notářem, které Piráti zajistí. 

