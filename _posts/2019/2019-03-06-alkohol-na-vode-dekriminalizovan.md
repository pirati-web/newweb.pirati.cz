---
date:         2019-03-06
category:     blog
tags:         sněmovna celostátní doprava
layout:       post
title:        "Sněmovna schválila pirátský návrh na dekriminalizaci pití alkoholu na vodě – letošní vodácká sezóna už bez zbytečné šikany"
image:        /assets/img/articles/2019/barton-lukas.jpg
author:       Mediální odbor
---


Praha, 6. března 2019 – Sněmovna dnes ve třetím čtení schválila pirátský návrh na změnu zákona o vnitrozemské plavbě, který dekriminalizuje pití alkoholu u vodáků. Díky tomu už příští sezonu nebudou vodáci nadále trestáni za chování, při kterém nikoho neohrožují. Respektovat budou muset Sněmovnou určenou horní hranici půl promile alkoholu v krvi pro vůdce malých plavidel.

> „Schválení novely považuji za krok správným směrem – snižuje poněkud přehnanou represi ze strany státu vůči vodákům a podporuje svobodné rozhodování jednotlivce. Lidé již nebudou trestáni vysokými pokutami za to, když si v létě na vodě dají pivo v momentě, kdy nikoho neohrožují,“ uvedl předkladatel návrhu Pirát Lukáš Bartoň.

Novela nezbavuje vodáky povinnosti dodržovat zákony, které se plavby týkají. V zákonu o vnitrozemské plavbě zůstává paragraf, který policii nebo Státní plavební správě umožňuje zakázat plavbu osobě, která je pod vlivem alkoholu. I nadále zůstávají v platnosti ustanovení o dalších předpisech, například trestní zákoník, který hovoří o ohrožení ostatních osobou, která je vlivem alkoholu nezpůsobilá ovládat plavidlo.
