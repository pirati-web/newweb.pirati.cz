---
date:         2019-05-31
category:     blog
tags:         celostátní sněmovna kontrola-moci-a-mocných
layout:       post
title:        "Piráti svolávají parlamentní strany k jednání o budoucnosti vlády kvůli střetu zájmů premiéra Babiše"
image:        /assets/img/articles/2019/ivan-bartos-piskovec.jpg
author:       Mediální odbor
---

 

Praha, 31. května 2019 – Piráti dnes iniciují setkání předsedů parlamentních stran ohledně dalšího postupu ve věci střetu zájmů premiéra Andreje Babiše. A to na základě aktuální informace, že Evropská komise potvrdila skutečnost, že Andrej Babiš je ve střetu zájmů dle pravidel EU, jak uvádí média.

> „V současné chvíli je zcela zásadní, abychom získali kompletní auditní zprávu Evropské komise, která by potvrdila, že Andrej Babiš je ve střetu zájmů. Vyzývám proto ministerstva, aby dokumenty oficiální cestou zveřejnila a Andreje Babiše, aby předstoupil před Sněmovnu a se zprávou nás i veřejnost seznámil. Jsou to totiž právě občané, kdo vznikající škodu zřejmě uhradí,” uvedl Bartoš a dodal: „Věc chceme dnes řešit s předsedy parlamentních stran a pokud se informace potvrdí, může situace vyústit až v hlasování o důvěře vlády. Na tuto situaci jsme české úřady upozornili již před rokem, ty však tvrdily, že k žádnému porušení práva nedochází. To samé tvrdil i sám premiér Babiš a argumentoval tím, že proti němu Piráti a další vedou kampaň.”
