---
date:         2019-09-13
category:     blog
tags:         celostátní informatika legislativa sněmovna
layout:       post
title:        "Klienti operátorů už nebudou čelit drakonickým pokutám za změny smluv"
image:        /assets/img/articles/2019/jiranek.jpg
author:       Mediální odbor
---

 

Praha, 13. září 2019 – Zákazníci dosud vázaní dvouletými smlouvami s mobilními operátory budou moci přejít k novému operátorovi výrazně jednodušeji, rychleji a už po prvních třech měsících zdarma bez pokuty. Návrhy pirátského poslance Martina Jiránka a Patrika Nachera (ANO) zlepšující vládní novelu dnes ve třetím čtení schválila Sněmovna. 

 
> „Věřím, že všechny změny pomohou zvýšit konkurenci na trhu, snižovat ceny dat a volání a zlepšovat nabídky. Zákazníci s dvouletou smlouvou budou díky dnes schválenému návrhu konečně moci svobodněji přejít k novému operátorovi za lepší nabídkou bez pokuty už po třech měsících, a ne jako nyní, kdy jim celé dva roky hrozí vysoké pokuty, a to i v řádu tisíců korun. Také přenos čísla bude rychlejší v rámci maximálně tří dnů a lidé už se nebudou muset chodit loučit se starým operátorem při žádání o číslo pro přechod a často u toho zažívat nepříjemné situace s přemlouváním, aby zůstali. Celý přechod už nyní půjde vyřešit rovnou u nového operátora, který ho zařídí,” komentuje hlavní schválené změny pirátský poslanec a předseda podvýboru pro ICT a telekomunikace Martin Jiránek. 
