---
date:         2019-09-24
category:     blog
tags:         sněmovna legislativa kontrola-moci-a-mocných
layout:       post
title:        "Sněmovna přehlasovala Senát. Kumulace platů politiků bude konečně omezena"
image:        /assets/img/articles/2019/michalek-piskovec.jpg
author:       Mediální odbor
---


Praha, 24. září 2019 – Sněmovna dnes finálně přehlasovala Senát, když schválila návrh pirátského poslance Jakuba Michálka a poslanců hnutí ANO na snížení odměn politiků, kteří kumulují funkce. Za druhou politickou funkci bude nově odměna snížena na 40 procent platu. Přijatý poslanecký návrh je inspirovaný původním návrhem Michálka z roku 2018, který byl širší. Piráti tehdy poukázali na to, že řada poslanců a senátorů jsou zároveň plně placenými hejtmany, starosty a členy správních rad. Jejich kumulovaný plat přitom dosahuje statisícových částek, ačkoliv je zřejmé, že nemohou své funkce vykonávat naplno.

 

> „Omezit kumulaci platů politiků byl jeden z našich cílů již od vstupu do Sněmovny. Nepovažujeme za etické a racionální, když jeden politik pobírá více plných platů, které by měly náležet za plné úvazky a reálně dvojnásobnou práci přitom nevykonává. Proto jsme již v minulém roce přišli s vlastním návrhem, který si následně upravilo a vzalo za své hnutí ANO. Pro nás je nicméně důležité především to, že návrh nakonec prošel. Nově tak poslanec nebo senátor, který je také starosta, nebude pobírat dva plnohodnotné platy, ale za starostovskou funkci už dostane méně než polovinu druhého,” uvedl Michálek.
