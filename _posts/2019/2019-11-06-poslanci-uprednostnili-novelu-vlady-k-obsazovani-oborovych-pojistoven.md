---
date:         2019-11-06
category:     blog
tags:         celostátní legislativa zdravotnictví  
layout:       post
title:        "Třešňák: Poslanci dali přednost diskriminační novele vlády, která dává moc obsazovat oborové zdravotní pojišťovny zástupci největších firem v ČR
"
image:        /assets/img/articles/2019/tresnak-petr.jpg
author:       Mediální odbor
---


Praha, 6. listopad 2019 – Sněmovna dnes na svém večerním jednání zamítla pirátský návrh pro přímou volbu pojištěnců do správních rad zaměstnaneckých zdravotních pojišťoven. Poslanci dali přednost diskriminační novele vlády, která dává moc obsazovat oborové zdravotní pojišťovny zástupci největších firem v ČR. Poslanec Pirátů Petr Třešňák, který je autorem pirátského návrhu, věc představil již 20. března 2019 tohoto roku na tiskové konferenci se senátorkou Alenou Dernerovou. Ta byla zároveň autorkou ústavní stížnosti, která napadla fakt, že zástupci klientů pojišťoven si nemohou volit své zástupce. Současný systém obsazování správních rad tak neodpovídá Ústavě ČR, což konstatoval Ústavní soud už v září 2018.

> „Oborové zdravotní pojišťovny jsou nyní v právním vakuu, protože zákony na základě kterých se měli volit členové jejich správních rad, přestali platit 30. září 2019 na základě rozsudku Ústavního soudu ČR. I když v dnešní sněmovní rozpravě zazněla podpora pirátského návrhu, který umožňuje moderní volbu pro 21. století za pomocí internetu či korespondenční volby pro zastánce tradičního způsobu, tak vládní koalice převálcovala svým hlasováním tuto variantu. Neprošla tedy varianta, která by umožnila, aby se přímí zástupci pojištěnců spolupodíleli na fungování zdravotních pojišťoven a tím určovali i kvalitu a dostupnost zdravotní péče. Vládní návrh diskriminuje občany ČR v tom, že jim umožňuje kandidovat, ale nikoliv volit. Tímto se případní kandidáti z řad pojištěnců stávají hvězdnou pěchotou, která s největší pravděpodobností nemá šanci získat podporu z řad ovládajících firem. Ti si tam opět zvolí své kandidáty, jak jsou zvyklí,” uvedl pirátský poslanec Petr Třešňák. 

Vládní novelu, která nyní míří do druhého čtení, se pokusí Piráti změnit pozměňovacími návrhy tak, aby odstranili její nejvíce diskriminační části. 
