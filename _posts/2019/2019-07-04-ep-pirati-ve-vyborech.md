---
date:         2019-07-04
category:     blog
tags:         celostátní evropská-unie
layout:       post
title:        "Piráti usedli v silových výborech Evropského parlamentu"
image:        /assets/img/articles/2019/strasbourg.jpg
author:       Mediální odbor
---

Štrasburk, 4. července 2019 - Evropští Piráti vedle zisku místopředsedy Evropského parlamentu zasednou také v parlamentních výborech. Dosavadní intenzivní vyjednávání v politické skupině jim vynesla místa v těch nejvíce poptávaných. „Jde o výsledek šesti týdnů plného nasazení a týmové práce všech pirátských europoslanců. Strategie odletět do Bruselu vyjednávat pět hodin po vyhlášení výsledků voleb teď nese svoje ovoce. Mám radost, že náš proaktivní a zároveň vysoce kompetentní přístup přesvědčil ostatní kolegy o tom, že to se změnou poměrů v evropské politice myslíme vážně,“ komentoval dosavadní výsledky pirátské delegace její vedoucí Marcel Kolaja.

Ten zasedne ve výboru IMCO, který se zabývá vnitřním trhem a ochranou spotřebitelů. V jeho rámci se chce zabývat zejména odstraňování překážek jednotného digitálního trhu. Markéta Gregorová bude ve výboru INTA (mezinárodní obchod) dohlížet například na obsah smluv jako je MERCOSUR. Mikuláš Peksa míří do výboru ITRE (průmysl, výzkum a energetika), ve které se budou řešit například témata udržitelné energetiky nebo podpora vědeckého rozvoje Evropy. Německý Pirát Patrick Breyer nakonec zasedne ve výboru JURI (právní záležitosti), ve kterém se řeší například copyright či problematika uchování citlivých dat.
