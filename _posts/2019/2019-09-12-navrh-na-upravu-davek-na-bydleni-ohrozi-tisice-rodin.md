---
date:         2019-09-12
category:     blog
tags:         celostátní legislativa práce-a-sociální-věci
layout:       post
title:        "Olga Richterová: Návrh Jany Maláčové na úpravu dávek na bydlení ohrozí tisíce rodin"
image:        /assets/img/articles/2019/olga-richterova.jpg
author:       Mediální odbor
---


Praha, 12. září 2019 – Návrh na úpravu dávek ministryně práce a sociálních věcí Jany Maláčové je nepromyšlený. Čerpání dávek, které v současnosti pobírá přes 200 tisíc rodin, má být podle jejího návrhu podmíněno přísnějšími kontrolami. To však znamená výrazné navýšení byrokracie a možné ohrožení fungování Úřadů práce. Podle návrhu se navíc nebude dávka vyplácet rodinám na ubytovnách, což může v budoucnosti vyvolat zásadní sociální problém. V souvislosti s tím jsem se nepřítomné ministryně Maláčové zeptala na to, jaká opatření chystá pro podporu zabydlování rodin z ubytoven v bytech. Závažný společenský problém pak představuje nárůst počtu dětí umístěných do zařízení pro děti vyžadující okamžitou pomoc, ke kterému dochází v souvislosti s lokálními zákazy doplatku na bydlení a bytovou nouzí.

 

Mezi osoby, kterých se může zákon negativně dotknout, patří také senioři a osoby se zdravotním postižením. Obavy, které jsem dnes vyslovila vůči připravovanému návrhu, navíc sdílí řada organizací, které se problémem zabývají, stejně jako řada obcí, v nichž žije větší množství lidí na ubytovnách nebo v nebytových prostorech. Ani plánovaný pětiletý odklad účinnosti, během něhož by si  tito lidé sami našli podnájem či nájem v bytech, není podle nich dostatečným řešením. Navíc by tak norma připravená paní ministryní dopadla až na její nástupce. 
