---
date:         2019-05-15
category:     blog
tags:         celostátní sněmovna legislativa
layout:       post
title:        "Komentář Martina Jiránka: Hospodářský výbor se postavil za zrušení vysokých pokut při změně operátora"
image:        /assets/img/articles/2019/martin-jiranek.jpg
author:       Mediální odbor
---


Praha, 15. května 2019 – Hospodářský výbor dnes schválil komplexní pozměňovací návrh k zákonu o mobilních operátorech, který jsme společně připravili s poslancem Patrikem Nacherem. Hlavní změnou je, že zákazník bude moci zdarma ukončit svůj závazek již tři měsíce po jeho uzavření a bude tedy moci vyměnit svého operátora bez omezujících pokut. Přechod bude pro zákazníky i administratvně snadnější, protože veškeré náležitosti související s převodem vyřeší operátor nový.

Samotný návrh sice nezaručuje snížení cen, ale umožní zvýšení konkurenčnosti na trhu mobilních operátorů. V souvislosti s plánovaným příchodem čtvrtého operátora se tak dále zvyšuje tlak na stávající operátory, od kterých budou moci zákazníci snáze odejít. Už nyní ale návrh představuje výzvu pro současné mobilní operátory, kteří mohou lepšími nabídkami usilovat o přilákání zákazníků,  které půjde získat a převést mnohem jednodušeji.

Ve Sněmovně bude návrh dál pokračovat druhým čtením. Ještě před prázdninami by mohl projít i třetím čtením. Účinnost zákona je pak navržena od 1. ledna 2020, aby měli operátoři čas se těmto změnám především technicky a procesně přizpůsobit.
