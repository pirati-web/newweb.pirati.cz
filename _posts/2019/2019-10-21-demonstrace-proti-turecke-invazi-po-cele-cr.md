---
date:         2019-10-21
category:     blog
tags:         celostátní zahraničí bezpečnost
layout:       post
title:        "Piráti pořádají po celé republice sérii demonstrací proti turecké invazi"
image:        /assets/img/articles/2019/rojava.jpg
author:       Mediální odbor
---



Praha, 21. října 2019 – Česká Pirátská strana pokračuje v sérii demonstrací proti turecké invazi v severovýchodní Sýrii. Dnešní demonstraci v Praze zahájí předseda Pirátské strany Ivan Bartoš, vystoupí i zástupci Kurdské menšiny v České republice. Kromě pražského happeningu pořádají Piráti akce v dalších šesti městech. 

> Jsem velmi rád, že Sněmovna schválila usnesení odsuzující tureckou agresi. Na něm jsme se podíleli s dalšími poslaneckými kluby a vyzvali jsme premiéra, aby prezentoval české postoje na zasedání Evropské rady a požadoval formulování sankcí, které by donutily Turecko k zastavení invaze. Zastavit export zbraní v této naléhavé situaci nestačí. Nezapomínejme, že Kurdové byli klíčovým spojencem Západu v boji proti takzvanému Islámskému státu,“ uvedl Bartoš.

Kromě předsedy Bartoše vystoupí za Piráty i poslanec František Kopřiva či europoslanec Mikuláš Peksa. Mezi dalšími řečníky bude Martin Karim, právník a ekonom česko-kurdského původu, Rachid Khalil, předseda Kurdského občanského sdružení v ČR a humanitární pracovnice Natalia Šramková, která se čerstvě vrátila přímo z Iráckého Kurdistánu.

Na Palackého náměstí v Praze bude probíhat rovněž výstava fotografií od reportérky a humanitární aktivistky Markéty Kutilové a sbírka předmětů. 

 

**Plánované demonstrace a odborné diskuze pořádané Piráty:**
* 21.října od 17:00: Praha, Palackého náměstí (demonstrace).
* 21.října od 17:30: Jihlava, Masarykovo náměstí (demonstrace).
* 22.října od 16:00: Ústí nad Labem, Mírové náměstí (demonstrace).
* 23.října od 17:00: České Budějovice, náměstí Přemysla Otakara (demonstrace) a klub Horká vana (odborná diskuze po skončení demonstrace).
* 23.října od 18:00: Liberec, náměstí Dr. E. Beneše (demonstrace).
* 24.října od 17:00: Karlovy Vary, Zeyerova (demonstrace).
* 25.října od 18:00: Písek, Starý most (demonstrace).
* 25.října od 18:00: Praha, Pirátské centrum (odborná diskuze).
