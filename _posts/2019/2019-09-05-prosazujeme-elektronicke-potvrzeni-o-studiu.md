---
date:         2019-09-05
category:     blog
tags:         celostátní legislativa digitalizace
layout:       post
title:        "Piráti prosazují elektronické potvrzení o studiu"
image:        /assets/img/articles/2019/profant99.jpg
author:       Mediální odbor
---

Praha, 5. září 2019 - Výbor pro veřejnou správu a regionální rozvoj v čele s Ivanem Bartošem dnes schválil usnesení požadující po Ministerstvu školství, mládeže a tělovýchovy ČR prioritní zavedení digitálních potvrzení o studiu pro vysokoškolské studenty. Návrh inicioval pirátský poslanec a předseda Podvýboru pro eGovernment Ondřej Profant v souvislosti s projednáváním zákona o právu na digitální služby. Na základě usnesení má ministerstvo školství nejpozději do dvou let poskytnout studentům službu vydávání potvrzení o studiu online. 

> „Je to reakce na dlouholetou situaci, kdy studenti nemají jinou možnost než žádat o potvrzení fyzicky na své škole. Začátek školního roku je spojen s celou řadou administrativních úkonů a je na místě, aby si studenti mohli potvrzení obstarat během pár kliknutí online. Nevidím důvod, proč by měli trávit čas ve frontách na studijním oddělení, když to jde vyřešit elegantněji,” uvádí Profant. 

Za digitální potvrzení o studiu dlouhodobě bojuje organizace Youth Speak Up!, která sdružuje mládežnické organizace politických stran a jejíž jsou Piráti součástí.
