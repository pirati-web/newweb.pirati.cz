---
title: O nás
layout: page
rbar: people
img: articles/2017/ivan.jpg
---

Pirátská strana svým názvem občas vzbuzuje představu party rebelů. Něco pravdy na tom je: ostatně čeští Piráti vznikli v roce 2009 (spolu s řadou pirátských stran napříč Evropou) v reakci na švédskou kauzu The Pirate Bay. V rámci ní byli zatčeni zakladatelé The Pirate Bay, největší světové databáze torentů. Název proto odkazuje na požadavek reformy autorského práva, který byl naším prvním politickým cílem. Otázky spojené s copyrightem jsou důležitou, byť již zdaleka ne jedinou součástí programu Pirátů. Dnes náš program pokrývá všechna klíčová politická a společenská témata. Hlásíme se k liberálnímu středu a našim hlavním cílem je svobodná, vzdělaná a informovaná společnost.

Začínali jsme jako aktivisté a v prvních volbách jsme nezískali ani jedno procento hlasů. To nás ale neodradilo. Opírali jsme se o rostoucí řady dobrovolníků, upozorňovali na korupční skandály, zveřejňovali videa a zápisy z jednání zastupitelstev, organizovali jsme festivaly svobodné kultury a vždy jsme vystupovali  proti snahám státu špehovat své občany. 

A přišly první úspěchy. V roce 2014 jsme byli v komunálních volbách zvoleni na několik městských radnic. Získali jsme čtyři mandáty na pražském magistrátu, deset v pražských městských částech a v Mariánských Lázních jsme volby vyhráli a obsadili post starosty. Byl to ale pořád jenom začátek a pro nás první velká zkouška.

Dnes, 10 let od založení Pirátů, máme v Parlamentu 22 svých poslanců a jednoho senátora. Máme také 358 obecních zastupitelů a několik starostů po celé zemi, včetně postu pražského primátora. V posledních evropských volbách jsme pak díky velké podpoře občanů dostali šanci vyslat tři své zástupce do Evropy, přičemž jeden z nich vykonává funkci místopředsedy Evropského parlamentu.

Požadavek reformy autorského práva se postupem času stal základem komplexního programu, který se dneska snažíme prosazovat ve všech politických sférách. Chceme především bránit svobodu, kontrolovat moc a mocné, zjednodušit fungování státu pomocí moderních technologií a chránit občany před šikanou.

* [Lidé v našem týmu]({{ '/lide/' | relative_url }})
* [Regiony]({{ '/regiony/' | relative_url }})
* [Program]({{ '/program/' | relative_url}})
* [Připoj se]({{ '/pripoj-se/' | relative_url}})
* [Stanovy Pirátské strany]({{ 'o-nas/stanovy.html' | relative_url }})
