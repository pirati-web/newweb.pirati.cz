---
uid: janusz.konieczny
name:     Janusz Konieczny  	# běžně používáné jméno
fullname: Bc. Janusz Konieczny  	# jméno s tituly etc.
category:                	# kategorie: rp, praha, vary, hradec, jmk, senat
- analytik
img: people/janusz-konieczny.png    # 165 x 220
description: Člen analytického týmu, hlavní protikorupční analytik	# kratký popis, max 160 znaků
direct-contact: true
mail:
- janusz.konieczny@pirati.cz
profiles:
  facebook:
---

Janusz je od června 2018 hlavním protikorupčním analytikem Pirátů. Před svým naloděním k Pirátům pracoval v ekonomickém magazínu Economix a pak sedm let jako analytik Nadačního fondu proti korupci. V pirátském analytickém týmu se věnuje zejména analýzám kauz výrazného ekonomického dosahu v oblasti energetiky, zemědělství, IT či zdravotnictví. Rovněž připravuje studie a připomínky v rámci prosazování protikorupčních opatření. Prioritně se také zabývá riziky možného střetu zájmů ze strany členů současné vlády.

Janusz se věnoval ochraně oznamovatelů korupce (tzv. whistleblowerů) a prosazování protikorupčních opatření, k čemuž zpracovával i potřebné analýzy. Zabýval se zejména těmito oblastmi: anonymita příjemců veřejných prostředků a problematika offshorových společností, veřejné zakázky, dotační politika, rozšíření pravomoci NKÚ, přístup k informacím či reforma státního zastupitelství.

V minulosti se zabýval závažnými kauzami jako jsou například: podezřelé zakázky a falšování účetnictví v Krajské nemocnici Tomáše Bati ve Zlíně, nelegální těžba uhlí v Dolu Nástup Tušimice, kauza informačního systému pro výplatu sociálních dávek, kauzy pražského Dopravního podniku, podezřelá a blesková reorganizace policie, nelegální kupčení s hlasy ve vyloučených lokalitách, investigativní zpracování nelegálního hazardu, dotace pro veřejnou dopravu. Řešil také kauzy České pošty, Čapího hnízda, úplatků při změnách územního plánu či úplatků ze strany inspektorů práce.
