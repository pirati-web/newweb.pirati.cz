---
uid: michal.gill
name:     Michal Gill      		# běžně používáné jméno
fullname: Bc. Michal Gill  		# jméno s tituly etc.
category:                  		# kategorie: rp, praha, vary, hradec, jmk, senat
img: people/michal-gill.jpg           # 165 x 220
description: Odborný asistent pirátských radních Prahy 3 # kratký popis, max 160 znaků
mail:
- michal.gill@pirati.cz
mob: +420 603 590 571
profiles:
  github:
  facebook:	https://www.facebook.com/michalgill			
  twitter:
  linkedin:  https://www.linkedin.com/pub/michal-gill/9b/975/a4b
---


**Michal Gill** (* 30. dubna 1987) je narozen v Karviné, žil ale i v Ostravě a nyní od roku 2018 v Praze. Aktuálně pracuje jako odborný asistent místostarosty a radních na [Úřadě městské části Praha 3](https://www.praha3.cz/urad/telefonni-seznam//case:profile/parentGroup:b0cdf2fed70f230e2f7aaf2ab929316d/hash:0891588ad6e6d43a634f0ca1b15ee9a2) a mediální manažer zdejšího zastupitelského klubu Pirátů, přičemž předtím krátce působil jako asistent místostarosty a ostatních pirátských radních na [Úřadě městské části Praha 4](http://www.praha4.cz/appo/card/307/Gill-Michal.html) a rovněž jako dočasná mediální výpomoc při [kanceláři primátora na Magistrátě hl. m. Prahy](http://www.praha.eu/jnp/cz/o_meste/magistrat/odbory/index.html?divisionId=158). Jeho vedlejšími pirátskými aktivitami jsou pak členství v předsednictvu [Pirate Parties International](https://pp-international.net/) (organizace sdružující Pirátské strany světa), jako i členství u [Slovenských Pirátů](https://www.smepirati.sk/about-us), kde je koordinátorem pro ČR. Je rovněž dlouholetým členem [Zahraničního odboru](https://wiki.pirati.cz/zo/start) Pirátů a členem Republikového výboru strany. Je aktivním volejbalovým rozhodčím a působí také jako překladatel do angličtiny.

Členem Pirátské strany je od roku 2012, kde byl mezi březnem a prosincem 2018 předsedou [místního sdružení Karvinsko](https://www.pirati.cz/regiony/moravskoslezsko/karvinsko/start) či v období od února 2017 do února 2018 koordinátorem dobrovolníků pro [Moravskoslezský kraj](https://www.pirati.cz/piznam/kraje/msk/start). Ještě dříve působil na postu místopředsedy krajského sdružení Moravskoslezského kraje či v pozici člena [Republikového výboru](https://www.pirati.cz/rv/start) strany. Od března 2015 do července 2016 byl také garantem programového bodu [Rovnoprávnost](https://www.pirati.cz/program/rovnopravnost). Během volební kampaně před veleúspěšnými volbami do Sněmovny r. 2017, v nichž Piráti získali dvaadvacet poslanců, byl velitelem mediálně známého [volebního autobusu](https://www.youtube.com/watch?v=5f0-nQLHHM4).

Vystudoval [Střední průmyslovou školu stavební v Havířově](http://www.ssstav-havirov.cz/) v oboru Pozemní stavitelství a dále Historii na [Filozofické Fakultě Ostravské univerzity](http://ff.osu.cz/), kde získal bakalářský titul. Tamtéž studoval (leč neukončil) i magisterský obor Učitelství historie a geografie pro střední školy.

Vedle hlavní pracovní náplně působil mezi lety 2011 a 2017 také jako řídící mistrovských soutěží [Moravskoslezského krajského volejbalového svazu](http://ms.cvf.cz/kontakty/komise/sportovne-technicka-komise-stk), je aktivním rozhodčím [Českého volejbalového svazu](http://www.cvf.cz/rozhodci/listiny/?listina=-1&kraj=0&jmeno=gill) a býval také statistikem juniorské extraligy, první ligy mužů i extraligy mužů v [ŠSK Beskydy](http://sskbeskydy.cz/), [SKV Havířov](http://volejbal-havirov.cz/), [VK Ostrava](http://vkostrava.eu/) či [juniorské reprezentaci ČR](http://www.volejbal-juniori.cz/tym/), a dokonce i na několika mezinárodních akcích pořádaných [FIVB](http://www.fivb.com/en), jmenovitě na [Světové lize](http://worldleague.2017.fivb.com/en); několik let také působil jako trenér mládeže ve [VK Ostrava](http://vkostrava.eu/). Aktuálně z časových důvodů volejbal pouze píská, přičemž rozhodčím je od roku 2011. Od sezóny 2019/20 jej můžete potkat i jako čárového rozhodčího na mužské extralize.

Po jazykové stránce výborně ovládá angličtinu a slušně němčinu a polštinu; základy pak ovládá i u několika jiných jazyků, např. latiny, italštiny, arabštiny či francouzštiny. Mezi jeho koníčky patří kultura, aktivní i pasivní sport, cestování, fotografování, civilní letectví, kosmonautika či učení se nových jazyků (nejnověji korejština). Jeho hlavními politickými zájmy jsou doprava, školství, copyright, transparentnost místní samosprávy či zahraniční politika a Evropská unie.

Profesně v minulosti působil především v soukromé sféře, např. jako specialista pro zahraniční (především arabskou) klientelu v karvinských [Lázních Darkov](http://www.darkov.cz/) či již dříve jako administrativní pracovník v několika zahraničních firmách, například v karvinské pobočce švédské [Mölnlycke Health Care Klinipro, s. r. o.](http://www.molnlycke.cz/) nebo jako asistent manažera v korejské [Sungwoo Hitech s. r. o.](http://www.swhitech.cz/) v Ostravě. Nyní, jak uvedeno výše, působí jako odborný asistent pirátských radních na radnici Prahy 3.

Politicky se zatím s prokazatelnými výsledky angažoval především na lokální úrovni při prosazování pirátských myšlenek na jednáních [Zastupitelstva města Karviné](http://www.karvina.cz/magistrat/zasedani) (zveřejňování informací o projednávaných bodech, přeložení jednání zastupitelstva na odpolední hodiny či miliony ušetřené zveřejněním nevýhodných smluv s tiskovou mluvčí). Do tohoto tělesa byl kandidátem za Piráty již dvakrát, a to na podzim [2014](https://volby.cz/pls/kv2014/kv1111?xjazyk=CZ&xid=0&xdz=3&xnumnuts=8103&xobec=598917&xstat=0&xvyber=0) a [2018](https://volby.cz/pls/kv2018/kv1111?xjazyk=CZ&xid=1&xdz=3&xnumnuts=8103&xobec=598917&xstat=0&xvyber=0). Je vášnivým účastníkem demonstrací proti zlu, jako byla například druhá akce na pražském Albertově v listopadu 2015 (proti nacifikaci politiky), demonstrace v Ostravě 5. března 2018 (proti komunistickým fízlům ve vedení státu) či většiny pražských demonstrací proti burešizaci justice a politiky roku 2019.

E-maily: michal.gill@pirati.cz; michal.gill@pp-international.net; gill.michal@praha3.cz; michal.gill@smepirati.sk

Telefon: +420 222 116 782; Mobil: +420 603 590 571

Datová schránka: [5b23hye](https://www.mojedatovaschranka.cz/sds/detail.do?dbid=5b23hye)
