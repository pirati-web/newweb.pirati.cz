---
title: Svobodný software
campaignCategoryUid: euro2019
campaignGroupUid: euro2019
---

Piráti podporují propagaci softwaru, který může být používán, analyzován, šířen a upravován kýmkoli. Svobodný software neboli software libre s otevřeným zdrojovým kódem je nezbytný k tomu, aby měli uživatelé kontrolu nad vlastními technickými systémy, a významně přispívá k posílení autonomie a soukromí všech uživatelů.
# Svobodný software, formáty a protokoly ve veřejné správě

Údaje občanů musí být pokud možno zpracovávány, spravovány a zabezpečeny nástroji svobodného softwaru. Chráněný software může být použit pouze tehdy, pokud nelze pro konkrétní účel účinně použít nebo vytvořit svobodný software.

Svobodný software snižuje administrativní náklady, pomáhá místní technické podpoře a zvyšuje schopnost identifikovat škodlivý kód. Budeme řídit pohyb veřejného sektoru směrem ke svobodnému softwaru tak, aby již neexistovala závislost na konkrétních dodavatelích.

Občané a podniky nesmějí být v rámci veřejné správy nuceni používat chráněný software. Online komunikace se státními orgány musí vycházet ze svobodných protokolů a formátů, které jsou z hlediska dodavatele neutrální. 
